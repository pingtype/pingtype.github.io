1 Góa ê hiaⁿ-tī ah ,  m̄ thang chōe-chōe lâng chòe sian-siⁿ ,  in-ūi chai lán beh siū khah tāng ê sím-phòaⁿ , 2 In-ūi lán chèng lâng tī chōe-chōe hāng poa̍h-tó ,  Tī kóng ōe bô poa̍h-tó ê ,  chiū-sī chòe oân-choân ê lâng ,  iā ōe iok-sok i thong seng-khu , 3 Lán hē bé-kā-kiuⁿ tī bé ê chhùi ,  hō͘ in sūn-thàn lán ,  chiū koán-hat in thong seng-khu , 4 Koh ,  lí khòaⁿ ,  hiah ê chûn ,  sui-jiân hiah tōa chiah ,  hō͘ tōa hong sàu i ,  iû-goân sī ēng sòe-sòe ê tōa hō͘ i tńg-oat ,  chiàu tāi-kong ê ì-sù só͘ ài , 5 Án-ni chi̍h sī sòe-sòe ê thé ,  iáu-kú kóng tōa ōe ,  Lí khòaⁿ ,  sió-khóa ê hé sio chhiū-ba̍k jōa chōe ah!6 Chi̍h chiū-sī hé ,  tī lán pah-thé tiong chòe put-gī ê sè-kài ,  phah lâ-sâm thong seng-khu ,  it-seng ê hêng-tōng tūi i hoat hé ;  i ka-kī ê hé sī tùi tē-ge̍k hoat , 7 In-ūi ta̍k lūi ê cháu-siù ,  pe-chiáu ,  thâng-thōa ,  chúi-cho̍k ,  lóng siū chè-ap ,  iā í-keng hō͘ jîn-lūi chè-ap , 8 To̍k-to̍k chi̍h bô lâng ōe chè-ap ;  sī bô thêng-hioh ê pháiⁿ mi̍h ,  ū sí ê to̍k móa-móa , 9 Lán ēng i o-ló Chú ,  chiū-sī Pē ,  koh ēng i chiù-chó͘ lâng ,  chiū-sī chiàu Siōng-tè ê khoán-sit lâi chhòng-chō ê , 10 O-ló kap chiù-chó͘ siāng chi̍t ê chhùi chhut ,  Góa ê hiaⁿ-tī ah ,  che sī m̄ eng-kai , 11 Chúi-chôaⁿ kiám ōe tùi siāng chi̍t khang lâu chhut tiⁿ-ê khó͘-ê mah?12 Góa ê hiaⁿ-tī ah ,  bû-hoa-kó chhiū ōe siⁿ kaⁿ-ná mah? á-sī phû-tô chhiū ōe siⁿ bû-hoa-kó mah? án-ni tùi kiâm-ê lâu-chhut chiáⁿ-ê iā bōe-ōe , 13 Lín tiong-kan chī-chūi ū tì-hūi kiàn-sek ê ah? chiū tio̍h ēng tì-hūi ê un-jiû ,  tùi hó ê phín-hēng ,  lâi hián-bêng i ê só͘ kiâⁿ , 14 Lín sim-lāi nā khǹg ok-to̍k ê oàn-tò͘ kap saⁿ-chiⁿ ,  chiū bo̍h-tit khoa-kháu ,  bo̍h-tit pe̍h-chha̍t lâi ge̍k chin-lí , 15 Chit hō tì-hūi m̄ sī tùi téng-bīn lâi ê ,  sī sio̍k tī chōe ,  sio̍k tī hiat-khì ,  sio̍k kúi ê khoán , 16 In-ūi tī sím-mi̍h só͘-chāi ū oàn-tò͘ kap saⁿ-chiⁿ ,  chiū tī hia ū jiáu-loān kap it-chhè ê pháiⁿ sū , 17 To̍k-to̍k tùi téng-bīn ê tì-hūi ,  it sī chheng-kiat ,  iáu-ê sī hô-pêng ,  un-jiû ,  hó siong-liông ,  ū lîn-bín kap hó ê ké-chí móa-móa ,  bô phian-thán ,  bô ké-hó , 18 Koh gī ê ké-chí sī chāi-tī hô-pêng ,  kā kiâⁿ hô-pêng ê lâng lâi chèng , 
