1 Lín tiong-kan chiah ê cheng-chiàn tùi tá-lo̍h lâi ,  chiah ê saⁿ-chiⁿ tùi tá-lo̍h lâi? Kiám m̄ sī tùi lín ê iàn-lo̍k ,  kau-chiàn tī lín pah-thé tiong ê ,  lâi mah?2 Lín tham-loân ,  iā bô só͘ ū ;  lín thâi lâng ,  oàn-tò͘ ,  iā bōe tit-tio̍h ;  lín saⁿ-chiⁿ cheng-chiàn ;  lín bô só͘ ū ,  in-ūi lín bô kiû , 3 lín kiû iā bô tit-tio̍h ,  in-ūi lām-sám kiû ,  sī beh khai-ēng i tī lín ê iàn-lo̍k , 4 Lín chiah ê îm-hū ah ,  kiám m̄ chai kap sè-kan chòe pêng-iú sī kap Siōng-tè chòe tùi-te̍k mah? Só͘-í kìⁿ-nā ài chòe sè-kan ê pêng-iú ê ,  chiū-sī chòe Siōng-tè ê tùi-te̍k , 5 Á-sī lín phah-sǹg sèng-keng sī khang-khang kóng mah? I só͘ siúⁿ-sù lán ê sîn ,  kiám loân-bō͘ kàu tī oàn-tò͘ mah?6 Nā-sī I siúⁿ-sù khah tōa ê un ,  Só͘-í kóng ,  Siōng-tè tí-te̍k kiau-ngō͘ ê ,  siúⁿ-sù un hō͘ khiam-pi ê , 7 Só͘-í lín tio̍h sūn-ho̍k Siōng-tè ;  iā tio̍h tí-te̍k Mô͘-kúi ,  i chiū cháu-siám lín , 8 Chhin-kūn Siōng-tè ,  I chiū chhin-kūn lín ,  Lín hoān chōe ê ,  tio̍h sóe lín ê chhiú ;  nn̄g iūⁿ sim ê lâng ,  tio̍h chheng-khì lín ê sim , 9 Tio̍h iu-khó͘ ,  ai-siong ,  thî-khàu ;  lín ê chhiò tio̍h ōaⁿ-chòe ai-siong ,  lín ê hoaⁿ-hí tio̍h ōaⁿ-chòe iu-būn , 10 Tio̍h ka-kī khiam-pi tī Chú ê bīn-chêng ,  I chiū beh ko-seng lín , 11 Hiaⁿ-tī ah ,  bo̍h-tit saⁿ húi-pòng ;  húi-pòng hiaⁿ-tī ,  á-sī phoe-phêng i ê hiaⁿ-tī ê ,  chiū-sī húi-pòng lu̍t-hoat ,  phoe-phêng lu̍t-hoat ,  Lí nā phoe-phêng lu̍t-hoat ,  chiū m̄ sī kiâⁿ lu̍t-hoat ê ,  chiū-sī chòe phoe-phêng ê , 12 Li̍p-hoat ê ,  phoe-phêng ê ,  chí ū chi̍t-ê ,  I ōe kiù iā ōe bia̍t ;  lí sī sím-mi̍h lâng teh phoe-phêng chhù-piⁿ ah?13 Taⁿ ,  lín teh kóng ,  Kin-á-ji̍t á-sī bîn-á-ji̍t ,  goán beh khì bó͘ ê siâⁿ ,  tòa tī hia chi̍t nî kú ,  chòe seng-lí thàn chîⁿ ; 14 nā-sī bîn-á-ji̍t ê sū lín iáu m̄ chai ,  Lín ê oa̍h-miā sī cháiⁿ-iūⁿ? Lín sī hûn-bū chiām-sî chhut-hiān ,  āu-lâi chiū bô khòaⁿ-kìⁿ , 15 Lín khah hó tio̍h án-ni kóng ,  Chú nā goān ,  goán chiū ōe oa̍h ,  iā beh chòe chit hāng hit hāng , 16 Taⁿ lín ēng chiah ê phín-phóng ê sū teh khoa-kháu ;  hoān-nā chit hō ê khoa-kháu ,  lóng sī pháiⁿ , 17 Só͘-í chai ū hó tio̍h kiâⁿ ,  iā m̄ kiâⁿ ê ,  chiū-sī i ê chōe , 
