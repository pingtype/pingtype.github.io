1 Tī bîn-chhn̂g tô͘-bô͘ chōe-kòa ,  chō-chok kan-ok--ê ,  kàu thiⁿ-kng ,  in-ūi chhiú ū la̍t ,  chiū khì kiâⁿ i ,  chit-hō lâng ū chai-ē ah , 2 In tham lâng ê chhân-hn̂g ,  chiū chhiúⁿ i ;  tham lâng ê chhù-the̍h ,  chiū chiàm i ,  in ap-chè lâng kap i ê ke ,  chiū-sī lâng kap i ê sán-gia̍p , 3 Só͘-í Iâ-hô-hoa án-ni kóng ,  Khòaⁿ ah ,  Góa tô͘-bô͘ kàng chai-ē tī chit ê cho̍k ,  lín bōe-ōe hō͘ i thoat-lī lín ê ām-kún ;  lín iā bōe-ōe thâu-khak kia̍h koâiⁿ-koâiⁿ lâi kiâⁿ ,  in-ūi chit ê sî-sè chin-pháiⁿ , 4 Kàu hit-ji̍t lâng beh ēng sio̍k-gú phoe-phêng lín ,  koh beh ēng ai-chhám ê ai-ko lâi ai-siong kóng ,  Goán lóng soe-pāi ;  i piàn-ōaⁿ góa ê peh-sìⁿ ê hūn-gia̍h ;  i î-sóa i lī-khui góa kàu cháiⁿ-iūⁿ ah! i chiong goán ê chhân-tōe pun hō͘ pōe-ge̍k ê lâng , 5 Só͘-í tī Iâ-hô-hoa ê tōa-hōe-tiong ,  lí tek-khak bô lâng thang liam-khau khan chîn-sòaⁿ , 6 In soan-thoân kóng ,  Lín m̄-thang soan-thoân ;  in bô beh soan-thoân chiah ê sū ;  lêng-jio̍k bô beh soah , 7 Lín tit-tio̍h chheng-chòe Ngá-kok ê ke ah ,  Iâ-hô-hoa ê Sîn kiám-sī oe̍h-toe̍h mah? Chiah ê sū kiám-sī I só͘ chòe mah? Góa ê ōe kiám bô lī-ek kiâⁿ chèng-ti̍t ê lâng mah?8 Chóng-sī kūn-ji̍t Góa ê peh-sìⁿ khí-lâi chhin-chhiūⁿ tùi-te̍k ;  tùi hiah-ê an-jiân keng-kè ,  m̄-ài kau-chiàn ê lâng ,  chhiúⁿ i ê gōa-saⁿ kap lāi-saⁿ , 9 Góa ê peh-sìⁿ ê hū-jîn-lâng ,  lín kóaⁿ in chhut in an-lo̍k ê ke ,  koh chiong Góa ê êng-kng ,  tùi in ê sòe-kiáⁿ éng-oán chhiúⁿ-khì , 10 Khí-lâi ah ,  khì ah ,  chia m̄-sī lín an-hioh ê só͘-chāi ;  in-ūi tōe í-keng hō͘ ù-òe só͘ pāi-hoāi ,  i ê pāi-hoāi sī siong-tiōng , 11 Nā ū lâng kóng hong-tông kap pe̍h-chha̍t-ōe ,  kóng ,  Góa beh tùi lín soan-thoân po̍h-chiú kap kāu-chiú ,  chiū chit-lâng beh chòe chiah ê peh-sìⁿ ê sian-ti , 12 Ngá-kok ah ,  Góa tek-khak beh chū-chi̍p lín ;  Góa tek-khak beh chio-chi̍p Í-sek-lia̍t chhun ê lâng ;  Góa beh an-tì in tī chi̍t só͘-chāi ,  chhin-chhiūⁿ Pho-su-la̍h ê iûⁿ ,  koh chhin-chhiūⁿ chháu-tiûⁿ-tiong ê iûⁿ-kûn ;  in-ūi lâng-gia̍h chōe ,  beh tōa-tōa soan-hoa , 13 Kong-phòa--ê tī in ê thâu-chêng chiūⁿ-khì ;  in kong-phòa ti̍t-ti̍t keng-kè kàu siâⁿ-mn̂g ;  koh tùi-hia chhut-lâi ;  in ê ông chòe-thâu kiâⁿ ,  Iâ-hô-hoa chhōa in khì , 
