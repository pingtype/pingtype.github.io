1 Kàu hiah ê ji̍t ê liáu-āu ,  Iâ-hô-hoa tiān ê soaⁿ beh kiàn-li̍p tī chiah ê soaⁿ ê téng-bīn ,  pôaⁿ-kè lóng-chóng ê soaⁿ-niá ;  bān-kok ê peh-sìⁿ lóng beh lâi kui i , 2 Ū chōe-chōe kok beh khì ,  kóng ,  Lâi ah ,  lán chiūⁿ Iâ-hô-hoa ê soaⁿ ,  kàu Ngá-kok ê Siōng-tè ê tiān ;  I beh ēng I ê tō-lō͘ kà-sī lán ,  lán iā beh kiâⁿ I ê lō͘ ;  in-ūi lu̍t-hoat beh tùi Sek-an chhut ,  Iâ-hô-hoa ê ōe beh tùi Iâ-lō͘-sat-léng thoân-pò , 3 I beh tī chōe-chōe kok ê peh-sìⁿ-tiong kiâⁿ sím-phòaⁿ ,  ūi-tio̍h chōe-chōe hn̄g-hn̄g kiông-béng ê kok lâi kái-koat ;  in beh chiong in ê to phah-chòe lôe-thâu ,  chiong in ê chhiuⁿ phah-chòe liâm-á ;  chit-kok bô kia̍h-to kong-kek hit-kok ,  in iā bô koh ha̍k-si̍p kau-chiàn , 4 Lâng-lâng lóng beh chē tī i ka-kī ê phû-tô-chhiū-kha ,  kap ka-kī ê bû-hoa-kó chhiū-kha ,  bô lâng hō͘ i kiaⁿ ;  in-ūi che sī bān-kun ê Iâ-hô-hoa chhin-chhùi kóng--ê , 5 Bān peh-sìⁿ ta̍k-ê hōng i ê siōng-tè ê miâ lâi kiâⁿ ;  chóng-sī goán beh hōng goán ê Siōng-tè Iâ-hô-hoa ê miâ lâi kiâⁿ ,  ti̍t-kàu éng-oán , 6 Iâ-hô-hoa kóng ,  Kàu hit-ji̍t ,  Góa beh chū-chi̍p pái-kha--ê ,  chio-chi̍p siū kóaⁿ-chhut--ê ,  kap Góa só͘ bat hō͘ i siū-khó͘-ê , 7 Góa beh hō͘ pái-kha--ê chòe só͘-chhun ê peh-sìⁿ ,  hō͘ siū-kóaⁿ kàu hn̄g-hn̄g--ê chòe kiông ê kok ;  Iâ-hô-hoa beh tī Sek-an soaⁿ chòe ông tī-lí in ,  tùi taⁿ kàu éng-oán , 8 Lūn-kàu lí chòe kui-kûn iûⁿ ê chiú-kiⁿ-lâu ,  chòe Sek-an siâⁿ ê soaⁿ ah ,  kok-koân beh kui tī lí ,  koh chá-sî ê kok-koân ,  Iâ-lō͘-sat-léng siâⁿ ê kok-ūi lóng beh kui tī lí , 9 Taⁿ lí siáⁿ-sū tōa-siaⁿ thî-khàu ah? thòng-khó͘ khîⁿ-tio̍h lí ,  chhin-chhiūⁿ beh siⁿ-kiáⁿ ê hū-jîn-lâng ,  sī in-ūi lín tiong-kan bô ông mah? lín ê bô͘-sū sí-bô mah?10 Sek-an ê cha-bó͘-kiáⁿ ah ,  lí tio̍h thàng-thiàⁿ kan-khó͘ ,  chhin-chhiūⁿ siⁿ-kiáⁿ ê hū-jîn-lâng ,  in-ūi lí beh chhut-siâⁿ khiā-khí tī chhân--nih ,  beh kàu Pa-pí-lûn ,  tī-hia tit-tio̍h kiù ,  Iâ-hô-hoa beh tī-hia sio̍k-hôe lí ,  thoat-lī lí ê tùi-te̍k ê chhiú , 11 Taⁿ chōe-chōe kok ê peh-sìⁿ chū-chi̍p kong-kek lí ,  kóng ,  Goān Sek-an siū bak lâ-sâm ,  hō͘ goán chhin-ba̍k khòaⁿ-kìⁿ , 12 Chóng-sī in m̄-chai Iâ-hô-hoa ê ì-sù ,  iā bô bêng-pe̍k I ê kè-e̍k ;  I chū-chi̍p in ,  chhin-chhiūⁿ tiū-pé chū-chi̍p tī gō͘-kak-tiûⁿ , 13 Sek-an ê cha-bó͘-kiáⁿ ah ,  khí-lâi ,  ta̍h gō͘-kak ;  Góa beh hō͘ lí ê kak chiâⁿ-chòe thih ,  hō͘ lí ê tôe chiâⁿ-chòe tâng ;  lí beh phah-chhùi chōe-chōe kok ê peh-sìⁿ ,  chiong in só͘ chhiúⁿ ê mi̍h hiàn hō͘ Iâ-hô-hoa ,  chiong in ê chîⁿ-châi hiàn hō͘ phó͘ thiⁿ-ē ê Chú , 
