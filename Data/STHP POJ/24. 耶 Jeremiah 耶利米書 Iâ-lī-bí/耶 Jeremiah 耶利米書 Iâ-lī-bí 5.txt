1 Lín tio̍h cháu-lâi cháu-khì tī Iâ-lō͘-sat-léng ê ke-lō͘ lâi khòaⁿ lâi thàm-thiaⁿ ,  tī i ê khoan-khoah ê só͘-chāi lâi chhē ,  khòaⁿ ōe tú-tio̍h chi̍t-lâng ,  á-sī ū lâng kiâⁿ kong-gī ,  kiû sêng-si̍t ;  Góa chiū beh sià-bián chit ê siâⁿ , 2 In sui-jiân kóng ,  Iâ-hô-hoa sī oa̍h--ê ,  in só͘ chiù ê chōa si̍t-chāi sī ké , 3 Iâ-hô-hoa ah ,  Lí ê ba̍k-chiu kiám-m̄-sī ǹg sêng-si̍t mah? Lí phah in ,  in iā bô iu-siong ;  Lí húi-bia̍t in ,  in m̄-khéng siū kàu-tok ;  in hō͘ in ê bīn pí chio̍h khah-tēng ,  m̄-khéng hôe-thâu , 4 Góa chiū kóng ,  Chiah ê lâng si̍t-chāi sī sòng-hiong ,  sī gû-gōng ,  in-ūi m̄-bat Iâ-hô-hoa ê lō͘ ,  kap in ê Siōng-tè ê hoat-tō͘ ; 5 góa beh khì kìⁿ in ê sè-ka ,  kap in kóng-ōe ;  in-ūi in bat Iâ-hô-hoa ê lō͘ ,  kap in ê Siōng-tè ê hoat-tō͘ ,  Nā-sī in tâng-sim at-chi̍h taⁿ ,  phah-tn̄g pa̍k i ê soh , 6 Só͘-í chhiū-nâ ê sai beh chhut-lâi kā-sí in ;  ê-hng-sî ê chhâi-lông beh thun-chia̍h in ,  pà beh tī chiah ê siâⁿ-gōa tng-tán in ,  kìⁿ-nā chhut-siâⁿ-ê tek-khak hō͘ in thiah-chhùi ,  in-ūi in ê chōe-kòa chin-chōe ,  pōe-ge̍k ná siong-tiōng , 7 Che Góa thái ōe sià-bián lí ah? lí ê kiáⁿ-jî lī-khui Góa ,  koh kí chiah ê m̄-sī Siōng-tè--ê lâi chiù-chōa ;  Góa hō͘ in pá-chiok ,  in chiū kiâⁿ kan-îm ,  kui-tīn chū-chi̍p tī chhiong-ki ê chhù , 8 In chhin-chhiūⁿ chhī-pá ê bé sì-kòe pháu ;  ta̍k-ê ǹg i chhù-piⁿ ê bó͘ chhin-chhiūⁿ bé ki-ki-háu , 9 Iâ-hô-hoa kóng ,  Góa kiám bô in-ūi chiah ê sū lâi pān in mah? Góa ê sim kiám bô beh tùi chit hō ê kok-bîn lâi pò-siû mah?10 Lín tio̍h chiūⁿ i ê phû-tô-hn̂g ê chhiûⁿ lâi húi-hoāi i ,  chóng-sī m̄-thang húi kàu-liáu ;  tio̍h tû--khì i ê ki ,  in-ūi in bô sio̍k tī Iâ-hô-hoa , 11 In-ūi Í-sek-lia̍t ke kap Iû-tāi ke tōa-tōa kiâⁿ khúi-chà ,  kong-kek Góa ;  che sī Iâ-hô-hoa kóng ê , 12 In m̄-jīn Iâ-hô-hoa ,  chiū kóng ,  Che pēng m̄-sī I ;  chai-ē bô beh lîm-kàu goán ;  to-kiàm kap ki-hng goán iā bōe-ōe tú-tio̍h , 13 Sian-ti ê ōe beh chiâⁿ-chòe hong ,  Chú ê ōe bô tī in ê sim ;  beh chiàu án-ni hō͘ in tú-tio̍h , 14 Só͘-í bān-kun ê Siōng-tè Iâ-hô-hoa kóng ,  In-ūi lín kóng chit ê ōe ;  khòaⁿ ah ,  Góa beh hō͘ Góa ê ōe tī lí ê chhùi chòe hé ,  hō͘ chit ê peh-sìⁿ chòe chhâ ,  chit ê hé beh sio-bia̍t in , 15 Iâ-hô-hoa kóng ,  Í-sek-lia̍t ê ke ah ,  lí khòaⁿ ,  Góa beh hō͘ chi̍t-kok tùi hn̄g-hn̄g lâi kong-kek lín ,  chiū-sī kiông ê kok ,  tùi kó͘-chá chiū ū ê kok ,  i ê giân-gú lí bōe hiáu-tit ,  iā bōe bêng-pe̍k i só͘ kóng--ê , 16 In ê chìⁿ-tē sī khui-khui ê bōng ;  in lóng sī ióng-sū , 17 In beh chia̍h-liáu lí ê gō͘-kak kap lí ê bí-niû ,  chiū-sī lí ê kiáⁿ cha-bó͘-kiáⁿ só͘ tio̍h chia̍h ê ;  iā beh chia̍h-liáu lí ê iûⁿ-kûn ,  gû-kûn ;  chia̍h-liáu lí ê phû-tô kap bû-hoa-kó ;  koh beh ēng to húi-hoāi lí só͘ óa-khò kian-kò͘ ê siâⁿ , 18 Iâ-hô-hoa kóng ,  Chiū-nā kàu hit-sî Góa iā bô beh it-chīn châu-bia̍t lín , 19 Hit-sî lín nā kóng ,  Iâ-hô-hoa goán ê Siōng-tè ūi-tio̍h siáⁿ-sū tùi goán kiâⁿ che it-chhè ê sū ah? lí tio̍h ìn i kóng ,  Chhin-chhiūⁿ lín í-keng pàng-sak Góa ,  ho̍k-sāi pa̍t-hō ê siōng-tè tī lín ê tōe-hng ,  án-ni lín iā beh ho̍k-sāi gōa-pang lâng tī bô sio̍k lín ê tōe-hng , 20 Lín tio̍h thoân tī Ngá-kok ke ,  pò tī Iû-tāi kóng , 21 Gōng-gōng bû-ti ê peh-sìⁿ ah ,  lín ū ba̍k-chiu bōe khòaⁿ ,  ū hī-khang bōe thiaⁿ ,  taⁿ tio̍h thiaⁿ chit ê ōe ; 22 Iâ-hô-hoa kóng ,  Lín m̄ kiaⁿ Góa mah? bô ngia̍uh-ngia̍uh-chhoah tī Góa ê bīn-chêng mah? Góa siat éng-oán ê lē ,  ēng soa chòe hái ê kài-hān ,  i bōe pôaⁿ-kè ;  i ê éng sui-jiân giâ koâiⁿ ,  iā bōe-ōe iâⁿ ;  sui-jiân hōa-hōa-háu ,  iā bōe-ōe pôaⁿ-kè , 23 To̍k-to̍k chit ê peh-sìⁿ ū hoán-poān pōe-ge̍k ê sim ;  in pōe-ge̍k Góa chòe in khì , 24 In sim-lāi iā bô kóng ,  Taⁿ lán tio̍h kèng-ùi Iâ-hô-hoa lán ê Siōng-tè ,  I chiàu-sî siúⁿ-sù hō͘-chúi ,  chiū-sī chêng ê hō͘ ;  āu ê hō͘ ;  I iā ū tēng chiah ê siu-sêng ê sî-kî ,  lâu-teh hō͘ lán , 25 Lín ê chōe-gia̍t hō͘ chiah ê sū hoán-tńg lī-khui lín ;  lín ê chōe-ok hō͘ lín bōe-ōe tit-tio̍h hok-khì , 26 In-ūi tī Góa ê peh-sìⁿ-tiong ū chhē-tio̍h pháiⁿ-lâng ;  in bih--teh ,  chhin-chhiūⁿ siat oa̍h-tauh ê lâng teh tng-tán ;  in tiuⁿ lô-bāng lâi lia̍h lâng , 27 In ê chhù ū khúi-chà móa-móa ,  sī chhin-chhiūⁿ chiáu-lâng-lāi ū chiáu móa-móa ;  só͘-í in chiâⁿ-chòe tōa koh hó-gia̍h , 28 In pûi koh kng-siⁿ ,  chòe pháiⁿ kè-thâu ;  bô ūi-tio̍h lâng sin-oan ,  chiū-sī bô ūi-tio̍h bô-pē ê kiáⁿ sin-oan ,  hō͘ i heng-thong ;  ia̍h bô in-ūi sòng-hiong lâng phòaⁿ-toàn , 29 Iâ-hô-hoa kóng ,  Góa kiám bô in-ūi chiah ê sū lâi pān in mah? Góa ê sim kiám bô beh tùi chit-hō ê kok-bîn lâi pò-siû mah?30 Chit ê thó͘-tōe ū kî-īⁿ khó-ò͘ⁿ ê sū ; 31 sian-ti thoân hu-ké ,  chè-si óa-khò in lâi pà-koân ;  Góa ê peh-sìⁿ ia̍h ài i án-ni ;  kàu kiat-kio̍k ,  lín beh cháiⁿ-iūⁿ chòe?
