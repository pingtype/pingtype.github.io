1 Iû-tāi ông Iok-se-a ê kiáⁿ Iok-ngá-kèng sì--nî ,  Nî-lī-a ê kiáⁿ ,  Pa-lio̍k ,  chiong sian-ti Iâ-lī-bí só͘ thoân hiah ê ōe kì tī chheh--nih ; 2 hit-sî Iâ-lī-bí tùi i kóng ,  Pa-lio̍k ah ,  Iâ-hô-hoa Í-sek-lia̍t ê Siōng-tè lūn-kàu lí ū án-ni kóng:3 Lí bat kóng ,  Góa ū chai-ē ah ;  Iâ-hô-hoa tī góa thòng-khó͘ ê téng-bīn ke-thiⁿ iu-chhiû ;  góa thó͘-khùi kàu ià-siān ,  bōe tit-tio̍h pêng-an , 4 Taⁿ lí tio̍h án-ni kā i kóng ,  Iâ-hô-hoa án-ni kóng ,  Khòaⁿ ah ,  Góa só͘ kiàn-li̍p--ê ,  Góa beh thiah-húi ,  Góa só͘ chai-chèng--ê ,  Góa beh pu̍ih--khí-lâi ;  choân-tōe lóng án-ni , 5 Lí ūi ka-kī tô͘-bô͘ tōa tāi-chì mah? bo̍h-tit tô͘-bô͘ ,  Khòaⁿ ah ,  in-ūi Góa beh hō͘ chai-ē kàng-lo̍h tī kìⁿ ū hiat-khì--ê ,  Chóng-sī lí bô-lūn khì toh-lo̍h ,  Góa beh hō͘ lí khioh--tio̍h ka-kī ê sìⁿ-miā ;  che sī Iâ-hô-hoa kóng--ê , 
