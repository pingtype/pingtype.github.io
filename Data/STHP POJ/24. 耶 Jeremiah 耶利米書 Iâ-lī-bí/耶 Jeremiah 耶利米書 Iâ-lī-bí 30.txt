1 Iâ-hô-hoa ê ōe lîm-kàu Iâ-lī-bí kóng , 2 Í-sek-lia̍t ê Siōng-tè Iâ-hô-hoa án-ni kóng ,  Kìⁿ-nā Góa só͘ bat kā lí kóng ê ōe ,  lóng tio̍h siá tī chheh--nih , 3 Iâ-hô-hoa kóng ,  Khòaⁿ ah ,  ji̍t-chí beh kàu ,  Góa beh hō͘ Góa ê peh-sìⁿ Í-sek-lia̍t kap Iû-tāi siū-lia̍h ê lâng tò-tńg--lâi ;  Góa ia̍h beh hō͘ in tò--lâi Góa só͘ siúⁿ-sù in ê lia̍t-chó͘ ê tōe ;  in chiū tit-tio̍h chit ê tōe chòe-gia̍p ;  che sī Iâ-hô-hoa kóng--ê , 4 Iâ-hô-hoa lūn-kàu Í-sek-lia̍t kap Iû-tāi ê ōe ,  kì tī ē-tóe , 5 Iâ-hô-hoa án-ni kóng ,  Goán ū thiaⁿ-kìⁿ ngia̍uh-ngia̍uh-chhoah ,  kiaⁿ-hiâⁿ ,  bô pêng-an ê siaⁿ , 6 Taⁿ lín tio̍h khì mn̄g-khòaⁿ ū ta-po͘-lâng siⁿ kiáⁿ bô ;  cháiⁿ-iūⁿ Góa khòaⁿ-kìⁿ lâng-lâng ēng chhiú ji̍h io ,  chhin-chhiūⁿ beh siⁿ-kiáⁿ ê hū-jîn-lâng ,  bīn lóng piàn chhiⁿ?7 Chhám--ah ,  hit ê ji̍t sī tōa ,  bô thang pí-phēng ;  sī Ngá-kok tú-tio̍h hoān-lān ê kî-ji̍t ;  chóng-sī i beh tit-tio̍h kiù lâi thoat-chhut , 8 Bān-kun ê Iâ-hô-hoa án-ni kóng ,  Kàu hit-ji̍t ,  Góa beh tùi lí ê ām-kún at-chi̍h i ê taⁿ ,  chhoah-tn̄g pa̍k lí ê soh ;  gōa-pang lâng bô koh ēng i chòe chhe-ēng , 9 In sī beh ho̍k-sāi in ê Siōng-tè Iâ-hô-hoa ,  kap in ê ông Tāi-pi̍t ,  chiū-sī Góa beh kā in heng-khí--ê , 10 Iâ-hô-hoa kóng ,  Góa ê lô͘-po̍k Ngá-kok ah ,  án-ni lí bo̍h-tit kiaⁿ ;  Í-sek-lia̍t ah ,  bo̍h-tit kiaⁿ-hiâⁿ ;  in-ūi Góa beh tùi hn̄g ê só͘-chāi chín-kiù lí ;  ia̍h beh tùi siū-lia̍h--khì ê tōe chín-kiù lí ê hō͘-è ;  Ngá-kok beh tò--lâi tit-tio̍h an-chēng ,  pêng-an ;  bô lâng hō͘ i kiaⁿ , 11 In-ūi Góa kap lí tī-teh ,  lâi chín-kiù lí ;  ia̍h beh chiong Góa só͘ kóaⁿ lí kàu hiah ê kok it-chīn châu-bia̍t ;  chóng-sī bô it-chīn châu-bia̍t lí ;  beh chiàu só͘ ha̍p-gî--ê chek-pī lí ;  toàn-toàn bōe-ōe bô hêng-hoa̍t lí ;  che sī Iâ-hô-hoa kóng--ê , 12 Iâ-hô-hoa án-ni kóng ,  Lí ê siong bōe i--tit ,  lí ê siong-hûn chin siong-tiōng , 13 Bô lâng thòe lí piān-hō͘ ,  hō͘ lí ê siong-hûn tit-tio̍h pau ;  lí bô i-tī ê hó-io̍h , 14 Thiàⁿ lí ê lâng lóng bōe-kì-tit lí ,  bô lâi thàm lí ;  in-ūi lí ê chōe-kòa chin-tāng ,  chōe-ok chin-chōe ;  Góa ēng tùi-te̍k hit-khoán ê phah lâi phah lí ;  ia̍h ēng chân-jím--ê ê kéng-kài ,  lâi kéng-kài lí , 15 Lí siáⁿ-sū in-ūi lí ê siong lâi âu-kiò ah? lí ê thòng-khó͘ bōe i--tit ;  in-ūi lí ê chōe-kòa chin-tāng ,  chōe-ok chin-chōe ;  Góa só͘-í ēng chiah-ê khoán-thāi lí , 16 Só͘-í kìⁿ-nā thun-chia̍h lí ê ,  beh siū thun-chia̍h ;  lí ê tùi-te̍k ,  chi̍t-ê chi̍t-ê lóng hō͘ lâng lia̍h-khì ;  chhiúⁿ lí--ê ,  beh hō͘ lâng chhiúⁿ ,  kiap lí--ê ,  Góa beh hō͘ i siū kiap , 17 Iâ-hô-hoa kóng ,  Góa beh hō͘ lí ê sin-thé ho̍k-goân ,  i-hó lí ê siong-hûn ;  in-ūi lâng lóng chheng lí chòe siū kóaⁿ-tio̍k--ê ,  kóng ,  Che sī Sek-an ,  bô lâng chhē-kìⁿ--ê , 18 Iâ-hô-hoa án-ni kóng ,  Khòaⁿ ah ,  Góa beh hō͘ Ngá-kok siū chhian-sóa ê pò͘-pîⁿ tò-tńg--lâi ,  ia̍h beh khó-lîn i khiā-khí ê só͘-chāi ;  siâⁿ beh khí tī goân-kū ê chhiûⁿ-ki ,  ông-kiong ia̍h chiàu-kū ū lâng khiā-khí , 19 Beh ū kám-siā kap khoài-lo̍k--ê ê siaⁿ tùi in tiong-kan chhut--lâi ;  Góa iā beh hō͘ in ke-thiⁿ chōe-chōe ,  put-tì kiám-chió ;  hō͘ in chun-kùi ,  put-tì pi-bî , 20 In ê kiáⁿ-jî beh chhin-chhiūⁿ chá-ji̍t ;  in ê hōe-chiòng beh khiā-chāi tī Góa ê bīn-chêng ;  hoān-nā ap-chè in--ê ,  Góa beh pān i , 21 In ê kun-ông tek-khak sī sio̍k tī in--ê ;  chiáng-koán in--ê ,  beh tùi in tiong-kan chhut ;  Góa beh hō͘ i kūn-óa ,  i ia̍h beh chhin-kūn Góa ;  nā m̄-sī án-ni ,  chī-chūi káⁿ hó-táⁿ chhin-kūn Góa ;  che sī Iâ-hô-hoa kóng--ê , 22 Lín beh chòe Góa ê peh-sìⁿ ,  Góa beh chòe lín ê Siōng-tè , 23 Khòaⁿ ah ,  Iâ-hô-hoa ê siū-khì chhin-chhiūⁿ tōa hong hoat-chhut ;  chiū-sī sàu-bia̍t ê tōa-hong ,  beh tńg-se̍h kong-kek pháiⁿ-lâng ê thâu-khak , 24 Iâ-hô-hoa ê sim só͘ gí-tiāⁿ--ê iáu-bē chòe ,  iáu-bē chiâⁿ ê tāi-seng ,  I ê tōa siū-khì tek-khak bô siu tò-tńg ;  ji̍t-āu lín beh bêng-pe̍k , 
