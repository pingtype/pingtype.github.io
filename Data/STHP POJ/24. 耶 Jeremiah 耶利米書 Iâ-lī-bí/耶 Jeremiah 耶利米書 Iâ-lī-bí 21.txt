1 Se-tí-ka ông chhe Má-ki-ngá ê kiáⁿ Pa-si-hō͘-jíⁿ ,  kap chè-si Má-se-ngá ê kiáⁿ Se-hoan-ngá ,  khì kìⁿ Iâ-lī-bí kóng , 2 Pa-pí-lûn ông Nî-pò͘-kah-nî-sat beh kap lán kau-chiàn ;  kiû lí thòe goán mn̄g Iâ-hô-hoa ;  kiám-chhái Iâ-hô-hoa chiàu I kî-biāu ê só͘ chòe khoán-thāi lán ;  hō͘ i lī-khui lán chiūⁿ--khì ,  Hit-sî Iâ-hô-hoa ê ōe lîm-kàu Iâ-lī-bí , 3 Iâ-lī-bí tùi in kóng ,  Lín tio̍h án-ni kā Se-tí-ka kóng , 4 Iâ-hô-hoa Í-sek-lia̍t ê Siōng-tè án-ni kóng ,  Khòaⁿ ah ,  Góa beh hō͘ lín só͘ kia̍h ê kun-khì ,  chiū-sī lín tī siâⁿ-gōa kap Pa-pí-lûn ông ,  í-ki̍p ûi-khùn lín ê Ka-le̍k-tí lâng ,  kau-chiàn ê kun-khì tò-tńg--lâi ;  koh beh hō͘ chiah-ê lóng chū-chi̍p tī chit ê siâⁿ-lāi , 5 Koh Góa tī àu-náu ,  siū-khì ,  tōa thòng-hūn ê tiong-kan ,  ēng chhun-chhut ê chhiú ,  kap tōa koân-lêng ê chhiú-kut ,  chhin-sin kong-kek lín , 6 Koh beh phah chit ê siâⁿ khiā-khí ê peh-sìⁿ ,  bô-lūn lâng kap cheng-siⁿ ;  in beh tú-tio̍h tōa un-e̍k lâi sí , 7 Í-āu Góa beh chiong Iû-tāi ông Se-tí-ka ,  kap i ê jîn-sîn peh-sìⁿ ,  chiū-sī tī chit ê siâⁿ-lāi ,  tùi un-e̍k ,  to-kiàm ,  ki-hng só͘ chhun--ê ,  lóng kau tī Pa-pí-lûn ông Nî-pò͘-kah-nî-sat ê chhiú ,  kap in ê tùi-te̍k ê chhiú ,  í-ki̍p siàu-siūⁿ in ê sìⁿ-miā ê lâng ê chhiú ;  i beh ēng to thâi-sí in ;  bô pó-sioh ,  bô khó-lîn ,  bô khoan-iông ;  che sī Iâ-hô-hoa kóng--ê , 8 Lí tio̍h tùi chit ê peh-sìⁿ kóng ,  Iâ-hô-hoa án-ni kóng ,  Khòaⁿ ah ,  Góa chiong oa̍h-lō͘ sí-lō͘ pâi tī lín ê bīn-chêng , 9 Tiàm tī chit ê siâⁿ-lāi--ê ,  beh tùi to-kiàm ,  tùi ki-hng ,  tùi un-e̍k ,  lâi sí ;  to̍k-to̍k chhut-khì tâu-hâng ûi-khùn lín ê Ka-le̍k-tí lâng--ê ,  beh tit-tio̍h oa̍h ,  lâi khioh-tio̍h i ê sìⁿ-miā , 10 Iâ-hô-hoa kóng ,  Góa ê bīn tiāⁿ-tiāⁿ ǹg chit ê siâⁿ ,  beh kàng chai-ē ,  m̄ kàng hok-khì ;  chit ê siâⁿ beh kau Pa-pí-lûn ông ê chhiú ;  i beh ēng hé sio--i , 11 Lūn-kàu Iû-tāi ông ê ke ,  lín tio̍h thiaⁿ Iâ-hô-hoa ê ōe , 12 Tāi-pi̍t ê ke ah ,  Iâ-hô-hoa án-ni kóng ,  Lín ta̍k chá-khí tio̍h kiâⁿ kong-pêng ;  chín-kiù siū chhiúⁿ-kiap--ê thoat-lī kiông-pō ê lâng ê chhiú ;  kiaⁿ-liáu Góa ê siū-khì ,  in-ūi lín só͘ kiâⁿ ê pháiⁿ ,  lâi hoat-choh ;  chhin-chhiūⁿ hé to̍h--khí-lâi ,  sīm-chì bô lâng ōe phah-hoa , 13 Iâ-hô-hoa kóng ,  Khiā-khí tī soaⁿ-kok ,  pîⁿ-iûⁿ ,  chio̍h-pôaⁿ-téng ê peh-sìⁿ ,  lín kóng ,  Chī-chūi ōe lo̍h--lâi kong-kek goán? Chī-chūi ōe ji̍p goán khiā-khí ê só͘-chāi ah? Khòaⁿ ah ,  Góa kap lín chòe tùi-te̍k , 14 Iâ-hô-hoa koh kóng ,  Góa beh chiàu lín chòe tāi-chì ê kiat-kó hêng-hoa̍t lín ;  Góa ia̍h beh hō͘ hé to̍h tī i ê chhiū-nâ-lāi ,  sio-húi i ê sì-ûi , 
