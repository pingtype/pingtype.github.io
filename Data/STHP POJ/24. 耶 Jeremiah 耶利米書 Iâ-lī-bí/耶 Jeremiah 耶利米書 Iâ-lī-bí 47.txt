1 Hoat-ló kong-kek Ka-sat ê tāi-seng ,  ū Iâ-hô-hoa lūn Hui-lī-sū lâng ê ōe lîm-kàu sian-ti Iâ-lī-bí , 2 Iâ-hô-hoa án-ni kóng ,  Khòaⁿ ah ,  ū chúi tùi pak-hng chhèng--khí-lâi ,  chiâⁿ-chòe tiòng-móa ê hô ,  beh tiòng-móa chit ê tōe ,  kap kî-tiong só͘ ū-ê ,  kap siâⁿ kap kî-tiong só͘ khiā-khí--ê ;  lâng beh âu-kiò ,  kéng-lāi khiā-khí ê peh-sìⁿ beh thî-khàu , 3 Ūi-tio̍h tùi-te̍k ióng ê bé ,  i ê tôe kho̍k-kho̍k-háu ê siaⁿ ,  iā ūi-tio̍h i hiah ê chiàn-chhia kín-kín cháu ,  i ê chhia-lûn hū-hū-háu ,  chiū chiah-ê chòe lāu-pē--ê chhiú nńg ,  bô oa̍t-thâu khòaⁿ i ê kiáⁿ , 4 In-ūi sî-ji̍t kàu lah ,  beh húi-bia̍t it-chhè ê Hui-lī-sū lâng ,  beh tùi Chhui-lô Se-tùn chián-tû só͘ chhun pang-chān in--ê ;  in-ūi Iâ-hô-hoa beh húi-bia̍t Hui-lī-sū lâng ,  Ka-hui-thok hái-sū só͘ chhun ê peh-sìⁿ , 5 Ka-sat í-keng bô pòaⁿ-ki thâu-mn̂g ;  A-si̍t-ki-lûn kui tī bô ;  soaⁿ-kok só͘ chhun--ê ,  lí ka-kī koah-bah ,  beh kàu jōa-kú ah?6 Iâ-hô-hoa ê to-kiàm ah ,  lí beh kàu tī-sî chiah soah? tio̍h kiu ji̍p lí ê to-siù ,  an-chēng bô tín-tāng , 7 Iâ-hô-hoa í-keng bēng-lēng lí kong-kek A-si̍t-ki-lûn ,  kong-kek hái-piⁿ ê tōe ;  I í-keng phài lí tiāⁿ-tio̍h ,  lí thái-thó ōe thêng-chí ah?
