1 Tng hit-nî ,  Iû-tāi ông Se-tí-ka khí-thâu chē-ūi ê tē sì-nî gō͘ ge̍h ,  Ki-piàn lâng Ap-sok ê kiáⁿ ,  sian-ti Hap-ná-nî-ngá ,  tī Iâ-hô-hoa ê chhù ,  tng chiah ê chè-si kap chèng peh-sìⁿ ê bīn-chêng ,  tùi góa kóng , 2 Bān-kun ê Iâ-hô-hoa Í-sek-lia̍t ê siōng-tè án-ni kóng ,  Góa í-keng at-chi̍h Pa-pí-lûn ông ê taⁿ , 3 Nn̄g-nî-lāi Góa beh chiong Pa-pí-lûn ông Nî-pò͘-kah-nî-sat tùi chit só͘-chāi chhiúⁿ--khì kàu Pa-pí-lûn ,  chiū-sī Iâ-hô-hoa ê chhù it-chhè ê khì-kū ;  lóng beh hō͘ i tò-tńg--lâi chit só͘-chāi , 4 Góa koh beh chiong Iû-tāi ông Iok-ngá-kèng ê kiáⁿ Iâ-ko-nî-ngá kap siū-lia̍h kàu Pa-pí-lûn hiah ê Iû-tāi lâng ,  hō͘ in tò-tńg lâi chit só͘-chāi ,  in-ūi Góa beh at-chi̍h Pa-pí-lûn ông ê taⁿ ;  che sī Iâ-hô-hoa kóng--ê , 5 Hit-sî sian-ti Iâ-lī-bí tng chiah ê chè-si ê bīn-chêng ,  kap khiā tī Iâ-hô-hoa ê chhù chèng peh-sìⁿ ê bīn-chêng ,  tùi sian-ti Hap-ná-nî-ngá kóng , 6 sian-ti Iâ-lī-bí kóng ,  A-bēng ,  goān Iâ-hô-hoa án-ni kiâⁿ ;  goān Iâ-hô-hoa chiâⁿ lí só͘ chhàm-gú chiah ê ōe ;  chiong Iâ-hô-hoa chhù-lāi ê khì-kū ,  kap it-chhè siū-lia̍h--khì ê lâng ,  tùi Pa-pí-lûn tò-lâi chit só͘-chāi , 7 Chóng-sī góa tùi lí kap chèng peh-sìⁿ só͘ kóng ê ōe ,  lí tio̍h thiaⁿ , 8 Tùi kó͘-chá í-lâi ,  lí góa í-chêng hiah ê sian-ti ,  tùi chōe-chōe só͘-chāi ,  kap tōa-kok ,  chhàm-gú kau-chiàn ,  chai-ē ,  un-e̍k , 9 Sian-ti chhàm-gú pêng-an ,  hit ê sian-ti ê ōe tit-tio̍h èng-giām ,  chiū chai hit ê sian-ti chin-chiàⁿ sī Iâ-hô-hoa só͘ chhe--ê , 10 Tùi án-ni ,  sian-ti Hap-ná-nî-ngá chiong sian-ti Iâ-lī-bí ām-kún ê taⁿ the̍h--khí-lâi ,  kā i at-chi̍h , 11 Hap-ná-nî-ngá koh tng chèng peh-sìⁿ ê bīn-chêng kóng ,  Iâ-hô-hoa án-ni kóng ,  Nn̄g-nî-lāi ,  Góa beh chiàu án-ni tùi lia̍t-kok ê ām-kún at-chi̍h Pa-pí-lûn ông Nî-pò͘-kah-nî-sat ê taⁿ ,  Sian-ti Iâ-lī-bí chiū chòe i khì , 12 Sian-ti Hap-ná-nî-ngá chiong sian-ti Iâ-lī-bí ām-kún ê taⁿ at-chi̍h liáu-āu ,  Iâ-hô-hoa ê ōe lîm-kàu Iâ-lī-bí kóng , 13 Lí tio̍h khì kā Hap-ná-nî-ngá kóng ,  Iâ-hô-hoa án-ni kóng ,  Lí at-chi̍h chhâ ê taⁿ ,  beh chòe thih ê taⁿ lâi thòe--in , 14 In-ūi bān-kun ê Iâ-hô-hoa Í-sek-lia̍t ê Siōng-tè án-ni kóng ,  Góa chiong thih ê taⁿ kòa tī lia̍t-pang ê ām-kún ,  hō͘ in ho̍k-sāi Pa-pí-lûn ông Nî-pò͘-kah-nî-sat ;  in lóng beh ho̍k-sāi i ;  Góa ia̍h chiong chhân-iá ê cháu-siù hō͘ i , 15 Sian-ti Iâ-lī-bí chiū tùi sian-ti Hap-ná-nî-ngá kóng ,  Hap-ná-nî-ngá ah ,  lí tio̍h thiaⁿ ;  Iâ-hô-hoa pēng-bô chhe lí ,  lí kéng-jiân hō͘ chit ê peh-sìⁿ óa-khò pe̍h-chha̍t , 16 Só͘-í Iâ-hô-hoa án-ni kóng ,  Lí khòaⁿ ,  Góa beh hō͘ lí lī-khui sè-kan ;  lí kin-nî tek-khak sí ,  in-ūi lí kóng pōe-ge̍k Iâ-hô-hoa ê ōe , 17 Hit-nî chhit-ge̍h ,  sian-ti Hap-ná-nî-ngá chiū sí , 
