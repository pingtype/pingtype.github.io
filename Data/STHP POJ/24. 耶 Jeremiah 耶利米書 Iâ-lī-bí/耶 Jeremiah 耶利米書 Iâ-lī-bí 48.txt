1 Lūn Mô͘-ap ,  Bān-kun ê Iâ-hô-hoa Í-sek-lia̍t ê Siōng-tè án-ni kóng ,  Nî-pho ū chai-ē ah ,  in-ūi siū húi-hoāi ;  Ki-lia̍t-têng tú-tio̍h kiàn-siàu ,  siū-chhú ;  Bí-su-ka tú-tio̍h kiàn-siàu ,  siū pāi-hoāi , 2 Mô͘-ap bô koh siū o-ló ,  ū lâng tī Hi-si̍t-pún siat kè-bô͘ beh hāi i ;  kóng ,  Lâi lah ,  lán kā i chián-tû ,  hō͘ i bô koh chiâⁿ-chòe kok ,  Má-tek-biân ah ,  lí ia̍h tio̍h chēng-chēng ,  bo̍h chòe siaⁿ ;  to-kiàm beh tui-kóaⁿ lí , 3 Tùi Hô-lô-liām ū âu-kiò ê siaⁿ ,  ū chhiúⁿ-kiap kap tōa ê húi-bia̍t , 4 Mô͘-ap tú-tio̍h húi-bia̍t ,  i ê gín-á háu ê siaⁿ hō͘ lâng thiaⁿ-kìⁿ , 5 In-ūi lâng peh-chiūⁿ Ló͘-hi ê soaⁿ-phiâⁿ ,  ná-kiâⁿ ná-khàu ;  lo̍h Hô-lô-liām ê soaⁿ-phiâⁿ ,  thiaⁿ-kìⁿ húi-bia̍t ai-khàu ê siaⁿ , 6 Lín tio̍h tô-cháu ,  ka-kī kiù sìⁿ-miā ;  chhin-chhiūⁿ khòng-iá ê tō͘-siông , 7 Lí in-ūi óa-khò ka-kī ê só͘-chòe ,  kap ka-kī ê châi-pó ,  ia̍h beh siū-lia̍h ,  Ki-boat kap sio̍k i ê chè-si kùi-cho̍k ,  ia̍h beh chòe-chi̍t-ē siū chhian-î , 8 Kiâⁿ húi-bia̍t--ê ,  beh kàu ta̍k ê siâⁿ ;  bô chi̍t ê siâⁿ ōe bián-tit ;  soaⁿ-kok beh tì-kàu pāi-lo̍h ,  pîⁿ-iûⁿ beh siū húi-hoāi ,  chiàu Iâ-hô-hoa só͘ kóng--ê , 9 Tio̍h ēng si̍t hō͘ Mô͘-ap ,  hō͘ i pe-cháu ;  i chiah ê siâⁿ beh tì-kàu pha-hng ,  bô lâng khiā-khí , 10 Chhìn-chhìn chhái-chhái chòe Iâ-hô-hoa ê kang--ê ,  tio̍h siū chiù-chó͘ ;  kìm-chí i ê to bak-tio̍h huih--ê ,  tio̍h siū chiù-chó͘ , 11 Mô͘-ap tùi siàu-liân í-lâi ,  siông-siông hióng-siū pêng-an ;  chhin-chhiūⁿ chē-chheng ê chiú ,  bô tùi chit ê khì-kū piàⁿ tī pa̍t ê khì-kū ;  ia̍h bē bat siū-lia̍h ;  in-ūi án-ni i ê goân-bī iáu tī-teh ,  khì-bī bē piàn , 12 Iâ-hô-hoa kóng ,  Khòaⁿ ah ,  ji̍t-chí beh kàu ,  Góa beh chhe piàⁿ-chiú--ê khì i hia ,  kā i piàⁿ-chhut--lâi ;  piàⁿ-khang i ê khì-kū ,  phah-phòa i ê chiú-àng , 13 Mô͘-ap beh ūi-tio̍h Ki-boat lâi kiàn-siàu ,  chhin-chhiūⁿ Í-sek-lia̍t-ke ūi-tio̍h in só͘ óa-khò ê Pek-te̍k-lī lâi kiàn-siàu chi̍t-iūⁿ , 14 Lí cháiⁿ-iūⁿ kóng ,  Goán sī ióng-sū ,  sī ū la̍t thang kau-chiàn ê lâng?15 Mô͘-ap pìⁿ-chòe pha-hng ,  tùi-te̍k chiūⁿ-khì ,  ji̍p i hiah ê siâⁿ ;  só͘ kéng-soán ê siàu-liân lâng lo̍h-khì tú-tio̍h thâi-sí ;  che sī Kun-ông ,  miâ chòe bān-kun ê Iâ-hô-hoa ,  kóng--ê , 16 Mô͘-ap ê chai-ē kūn lah ,  i ê hoān-lān kín-kín kàu , 17 Kìⁿ-nā tī i ê chiu-ûi ,  bat i ê miâ--ê ,  lín lóng tio̍h ūi i pi-siong ;  kóng ,  Hit ê ióng ê thûi ,  súi ê koáiⁿ-á ,  thái ōe chi̍h kàu án-ni?18 Tòa tī Tí-pún ê peh-sìⁿ ah ,  tio̍h tùi lí êng-kng ê ūi lo̍h-lâi ,  chē tī ta-sò ê tōe ;  in-ūi húi-bia̍t Mô͘-ap--ê chiūⁿ-lâi kong-kek lí ,  húi-hoāi lí hiah ê ōe-só͘ , 19 Tòa tī A-lô-jíⁿ--ê ah ,  tio̍h khiā tī lō͘-piⁿ koan-khòaⁿ ,  mn̄g tô-cháu ê ta-po͘-lâng ,  kap thoat-lī ê hū-jîn-lâng ,  kóng ,  Sī sím-mi̍h tāi-chì ah?20 Mô͘-ap in-ūi húi-hoāi lâi kiàn-siàu ,  lín tio̍h thî-khàu âu-kiò ;  tio̍h tī A-lùn pò-kò ,  kóng ,  Mô͘-ap pìⁿ-chòe pha-hng , 21 Hêng-hoa̍t í-keng kàu tī pîⁿ-iûⁿ ê tōe ,  tī Hô-lûn ,  tī Ngá-cha̍p ,  tī Bí-hoat-ap ; 22 tī Tí-pún ,  tī Nî-pho ,  tī Pek-te-pí-la̍h-thài-im ; 23 tī Ki-lia̍t-têng ,  tī Pek-ka-boa̍t ,  tī Pek-bí-un ; 24 tī Ka-lio̍k ,  tī Pho-su-la̍h ,  kap Mô͘-ap tōe hn̄g-kūn só͘ ū ê siâⁿ , 25 Mô͘-ap ê kak chhò-tn̄g lah ,  i ê chhiú-kut at-chi̍h lah ;  che sī Iâ-hô-hoa kóng--ê , 26 Lín tio̍h hō͘ Mô͘-ap chiú-chùi ;  in-ūi i chū-ko ,  pōe-ge̍k Iâ-hô-hoa ;  i beh tī i só͘ thò͘ ê tiong-kan kō-lâi kō-khì ;  koh beh hō͘ lâng thí-chhiò , 27 Í-sek-lia̍t kiám m̄-bat hō͘ lí thí-chhiò mah? i kiám sī tī chha̍t ê tiong-kan hō͘ lâng chhâ-chhut mah? in-ūi lí ta̍k-pái kóng-khí i ê sî ,  chiū iô-thâu pōaⁿ-hī , 28 Khiā-khí tī Mô͘-ap--ê ah ,  lín tio̍h lī-khui chiah ê siâⁿ ,  khiā-khí tī chio̍h-pôaⁿ ;  chhin-chhiūⁿ ka-chui choh-siū tī khang-kháu ê piⁿ , 29 Goán ū thiaⁿ-kìⁿ Mô͘-ap ê kiau-ngō͘ ,  i ê kiau-ngō͘ kàu-ke̍k ;  i ê chū-ko ,  i ê kiau-ngō͘ ,  i ê bú-bān ,  chûn-sim ka-kī lia̍h chòe-tōa , 30 Iâ-hô-hoa kóng ,  Góa chai i ê siū-khì ,  kap i khang-khang ê khoa-kháu ,  só͘-kiâⁿ sī khang-khang , 31 In-ūi án-ni ,  góa beh ūi-tio̍h Mô͘-ap thî-khàu ,  góa beh ūi-tio̍h Mô͘-ap choân-tōe âu-kiò ;  in beh ūi-tio̍h Kiat-jíⁿ-hap-lia̍t-siat ê lâng thó͘-khùi , 32 Se-pí-má ê phû-tô-chhiū ah ,  góa ūi-tio̍h lí thî-khàu ,  pí Ngá-siā lâng ê thî-khàu khah siong-tiōng ;  lí ê ki thòaⁿ-kè hái ,  ti̍t-ti̍t chhun kàu Ngá-siā ê hái ;  hit ê kiâⁿ húi-bia̍t--ê í-keng lîm-kàu lí beh siu-sêng ê ké-chí ,  kap lí ê phû-tô , 33 Pûi ê chhân kap Mô͘-ap tōe ,  i ê hoaⁿ-hí khoài-lo̍k lóng bô--khì ,  Góa hō͘ chiú-khut ê chiú bô--khì ;  bô lâng ta̍h chiú ,  chhut hoaⁿ-hí ê siaⁿ ,  hit ê siaⁿ m̄-sī hoaⁿ-hí ê siaⁿ , 34 In-ūi Hi-si̍t-pún ai-siong ê siaⁿ thàng-kàu Í-lī-a-lī ,  ti̍t-ti̍t kàu Ngá-cha̍p ,  koh tùi Só-jíⁿ kàu Hô-lô-liām ,  ti̍t-kàu I-ki-la̍h Si-lī-si-a ,  in-ūi Lêng-lîm ê chúi tek-khak ko͘-tâ , 35 Iâ-hô-hoa kóng ,  Góa beh tī Mô͘-ap tōe ,  hō͘ hit ê hiàn-chè tī soaⁿ-thâu-tôaⁿ--ê kap hit ê sio-hiuⁿ tī i hiah ê sîn-bêng--ê ,  lóng soah , 36 In-ūi án-ni ,  góa ê sim ūi-tio̍h Mô͘-ap chhin-chhiūⁿ phín-siau teh tân ;  góa ê sim ūi-tio̍h Kiat-jíⁿ-hap-lia̍t-siat lâng chhin-chhiūⁿ phín-siau teh tân ;  in-ūi in só͘ chek-chū ê châi-bu̍t lóng bô--khì , 37 Thâu-khak ta̍k-ê kng-khō-khō ,  chhùi-chhiu ta̍k-ê chián té-té ,  chhiú-kut ta̍k-ê koah-siong ,  io hâ môa-pò͘ , 38 Tī Mô͘-ap ta̍k-keng ê chhù-téng ,  kap i hiah ê koe-chhī ,  ta̍k só͘-chāi ū thî-khàu ;  in-ūi Góa kong-phòa Mô͘-ap ,  chhin-chhiūⁿ kòng-phòa m̄-tèng-ì ê khì-kū ,  Che sī Iâ-hô-hoa kóng--ê , 39 I húi-hoāi kàu án-ni! in thî-khàu kàu án-ni! Mô͘-ap kiàn-siàu oa̍t-tò-tńg kàu án-ni! chhin-chhiūⁿ án-ni ,  Mô͘-ap beh hō͘ sì-ûi ê lâng thí-chhiò gông-ngia̍h , 40 In-ūi Iâ-hô-hoa án-ni kóng ,  Khòaⁿ ah ,  i beh chhin-chhiūⁿ eng-chiáu pe--lâi ,  thí-khui i ê si̍t tī Mô͘-ap , 41 Ka-lio̍k hō͘ lâng chhú--khì ,  hiah ê ōe-só͘ hō͘ lâng chiàm--khì ;  kàu hit-ji̍t ,  Mô͘-ap chiah ê ióng-sū ê sim chhin-chhiūⁿ beh siⁿ-kiáⁿ ê hū-jîn-lâng ê sim , 42 Mô͘-ap beh tú-tio̍h húi-bia̍t ,  bô koh chiâⁿ-chòe kok ;  in-ūi in chū-ko ,  pōe-ge̍k Iâ-hô-hoa , 43 Iâ-hô-hoa kóng ,  Mô͘-ap khiā-khí ê peh-sìⁿ ah ,  kiaⁿ-hiâⁿ ,  hām-khiⁿ ,  oa̍h-tauh ,  lóng kàu tī lí , 44 Cháu-pī kiaⁿ-hiâⁿ-ê ,  beh poa̍h-lo̍h hām-khiⁿ ;  tùi hām-khiⁿ peh--khí-lâi ê ,  beh hō͘ oa̍h-tauh tauh-tio̍h ;  in-ūi Góa beh hō͘ hêng-hoa̍t ê nî lîm-kàu Mô͘-ap ;  che sī Iâ-hô-hoa kóng--ê , 45 Hiah ê tô-cháu--ê khùi-la̍t chīn ,  khiā tī Hi-si̍t-pún ìm-ńg-ē ;  chóng-sī hé tùi Hi-si̍t-pún chhut ,  hé-iām tùi Se-hông hoat ,  it-chīn sio Mô͘-ap ê pian-kài ,  kap chok-loān ê lâng thâu-khak ê téng-bīn , 46 Mô͘-ap ah ,  lí ū chai-ē ;  Ki-boat ê peh-sìⁿ bia̍t-bô lah ,  lí ê chèng-kiáⁿ hō͘ lâng lia̍h--khì ,  lí ê chèng cha-bó͘-kiáⁿ chòe siū-lia̍h--ê , 47 Iâ-hô-hoa kóng ,  Chóng-sī kàu ji̍t-āu ,  Góa beh hō͘ Mô͘-ap siū-lia̍h ê lâng tò-tńg ,  Lūn Mô͘-ap siū sím-phòaⁿ ê ōe ,  kàu chia ûi-chí , 
