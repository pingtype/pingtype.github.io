1 Iâ-hô-hoa kóng ,  Bo̍k-chiá chân-hāi Góa ê chháu-tiûⁿ ê iûⁿ ,  hō͘ i sì-sòaⁿ ;  in ū chai-ē ah , 2 Só͘-í Í-sek-lia̍t ê Siōng-tè Iâ-hô-hoa chek-pī hiah-ê iúⁿ-chhī Góa ê peh-sìⁿ ê bo̍k-chiá ,  án-ni kóng ,  Lín phah-sòaⁿ Góa ê iûⁿ-kûn ,  lâi kóaⁿ in khì ,  bô khòaⁿ-kò͘ in ;  khòaⁿ ah ,  Góa beh chiàu lín só͘ kiâⁿ ê pháiⁿ lâi pān lín ;  che sī Iâ-hô-hoa kóng--ê , 3 Góa beh chū-chi̍p Góa ê iûⁿ-kûn só͘ chhun--ê ,  tùi Góa só͘ kóaⁿ in kàu ê ta̍k-kok ;  chhōa in koh tò-lâi in ê tiâu ,  hō͘ in siⁿ-thòaⁿ chōe-chōe , 4 Góa beh siat-li̍p bo̍k-chiá tī-lí in ,  iúⁿ-chhī in ;  hō͘ in bô koh kiaⁿ-hiâⁿ gông-ngia̍h ,  ia̍h bô kiám-chió ;  che sī Iâ-hô-hoa kóng--ê , 5 Iâ-hô-hoa kóng ,  Ji̍t-chí beh kàu ,  Góa beh kā Tāi-pi̍t heng-khí gī ê Ki ;  I beh chòe ông lâi tī-lí ;  kiâⁿ tāi-chì ū tì-hūi ,  tī tōe-chiūⁿ kiâⁿ kong-pêng kap kong-gī , 6 Tng I ê ji̍t ,  Iû-tāi beh tit-tio̍h kiù ;  Í-sek-lia̍t beh an-jiân khiā-khí ;  I ê miâ beh chheng-chòe Iâ-hô-hoa lán ê gī , 7 Iâ-hô-hoa kóng ,  Khòaⁿ ah ,  ji̍t-chí beh kàu ,  lâng kí Iâ-hô-hoa ê éng-oa̍h lâi chiù-chōa ,  bô beh kóng ,  I sī chhōa Í-sek-lia̍t ê hō͘-è tùi Ai-ki̍p tōe chiūⁿ-lâi--ê , 8 In kí Iâ-hô-hoa ê éng-oa̍h lâi chiù-chōa ,  sī beh kóng ,  I tòa Í-sek-lia̍t ê hō͘-è chhōa in tùi pak-hng ê tōe ,  ia̍h tùi kìⁿ-nā Góa só͘ kóaⁿ in kàu ê tōe chiūⁿ--lâi ;  in beh khiā-khí tī pún só͘-chāi , 9 Lūn-kàu hiah ê sian-ti ,  Góa ê sim tī góa ê lāi-bīn iu-siong ;  góa ê kut lóng gī-gī-chhoah ;  ūi-tio̍h Iâ-hô-hoa kap I sèng ê ōe ,  góa chhin-chhiūⁿ chiú-chùi ê lâng ,  chhin-chhiūⁿ hō͘ chiú só͘ khah-iâⁿ ê lâng , 10 In-ūi tōe-hng móa-móa kiâⁿ îm-loān ê lâng ;  koh in-ūi tú-tio̍h chiù-chó͘ ,  tōe chiū pi-ai ;  khòng-iá ê chháu-tiûⁿ lóng ko͘-tâ ;  in só͘ kiâⁿ ê lō͘ ,  chiū-sī pháiⁿ ;  in ê sè-le̍k bô chèng-ti̍t , 11 Liân sian-ti kap chè-si ,  to sī siat-to̍k--ê ;  chiū tī Góa ê chhù-lāi ,  Góa ia̍h khòaⁿ-kìⁿ in ê pháiⁿ ;  che sī Iâ-hô-hoa kóng--ê , 12 In-ūi án-ni ,  in ê lō͘ beh chhin-chhiūⁿ o͘-àm-tiong ku̍t-ku̍t ê tōe ;  in beh tú-tio̍h kóaⁿ-tio̍k ,  tī-hia poa̍h-tó ;  tng pān-lí in ê nî ,  Góa beh hō͘ chai-ē kàu tī in ;  che sī Iâ-hô-hoa kóng--ê , 13 Tī Sat-má-lī-a ê sian-ti ,  Góa í-keng khòaⁿ-kìⁿ in ê gû-gōng ;  in thok Pa-le̍k lâi chhàm-gú ,  hō͘ Góa ê peh-sìⁿ Í-sek-lia̍t kiâⁿ chha-lō͘ , 14 Tī Iâ-lō͘-sat-léng ê sian-ti ,  Góa í-keng khòaⁿ-kìⁿ khó-ò͘ⁿ ê sū ;  in kiâⁿ kan-îm ,  chòe sū pe̍h-chha̍t ;  koh chō͘ pháiⁿ lâng ê chhiú ná ū la̍t ;  tì-kàu bô lâng hôe-thâu lī-khui i ê pháiⁿ ;  in tī Góa ê bīn-chêng ,  lóng chhin-chhiūⁿ Só͘-to-má ;  khiā-khí tī-hia ê peh-sìⁿ lóng chhin-chhiūⁿ Gô-mô͘-la̍h , 15 Só͘-í bān-kun ê Iâ-hô-hoa lūn-kàu chiah ê sian-ti ,  ū án-ni kóng ;  Khòaⁿ ah ,  Góa beh ēng in-tîn hō͘ in chia̍h ,  koh ēng khó͘ ê chúi hō͘ in lim ;  in-ūi siat-to̍k ê sū chhut tī Iâ-lō͘-sat-léng ê sian-ti ,  liû-hêng piàn-tōe , 16 Bān-kun ê Iâ-hô-hoa án-ni kóng ,  Chiah ê sian-ti tùi lín chhàm-gú--ê ,  lín bo̍h-tit thiaⁿ in ê ōe ;  in ēng hu-ké kà-sī lín ;  só͘ kóng ê īⁿ-siōng sī chhut tī in ê sim ;  m̄-sī chhut tī Iâ-hô-hoa ê chhùi , 17 In siông-siông tùi biáu-sī Góa ê lâng kóng ,  Iâ-hô-hoa kóng lín beh hióng-siū pêng-an ;  koh tùi it-chhè chiàu in sim ê kong-ngī lâi kiâⁿ ê lâng kóng ,  Tek-khak bô ū chai-ē lîm-kàu lín , 18 Chī-chūi kap Iâ-hô-hoa khè-ha̍p ,  tit-tio̍h thiaⁿ I ê ōe lâi hiáu-ngō͘ ah?19 Chī-chūi chù-ì thiaⁿ I ê ōe ah? Khòaⁿ ah ,  Iâ-hô-hoa ê siū-khì chhin-chhiūⁿ tōa hong hoat-chhut ;  chiū-sī chin thàu ê kńg-lê-hong ,  beh tńg-se̍h lâi kong-kek pháiⁿ-lâng ê thâu-khak , 20 Iâ-hô-hoa ê sim só͘ gí-tiāⁿ--ê ,  iáu-bē chòe ,  iáu-bē chiâⁿ ;  I ê siū-khì tek-khak bô tò-tńg ,  ji̍t-āu lín beh bêng-pe̍k thàu-thiat , 21 Hiah ê sian-ti ,  Góa bô chhe in ,  in ka-kī cháu ;  Góa bô tùi in kóng ,  in ka-kī soan-thoân , 22 In nā kap Góa khè-ha̍p ,  chiū tek-khak hō͘ Góa ê peh-sìⁿ thiaⁿ Góa ê ōe ;  hō͘ in hôe-thâu lī-khui in ê pháiⁿ-lō͘ ,  kap in só͘ kiâⁿ ê pháiⁿ , 23 Iâ-hô-hoa kóng ,  Góa kiám chòe kūn ê Siōng-tè ,  bô chòe hn̄g ê Siōng-tè mah?24 Iâ-hô-hoa kóng ,  Lâng kiám ōe bih tī ún-ba̍t ê só͘-chāi ,  hō͘ Góa khòaⁿ i bōe tio̍h mah? Iâ-hô-hoa kóng ,  Góa kiám bô chhiong-móa tī thiⁿ-tōe mah?25 Góa í-keng thiaⁿ-kìⁿ hiah ê sian-ti só͘ kóng-ê ,  chiū-sī thok Góa ê miâ soan-thoân pe̍h-chha̍t ;  in kóng ,  Góa ū bāng-kìⁿ ,  góa ū bāng-kìⁿ , 26 Soan-thoân pe̍h-chha̍t ê sian-ti ,  chiū-sī soan-thoân in ê sim ê khúi-chà ;  in chûn chit-hō ê sim ,  beh kàu tī-sî ah?27 In ta̍k-lâng chiong só͘ bāng--ê saⁿ-kap kóng-khí ;  siūⁿ beh hō͘ Góa ê peh-sìⁿ bōe-kì-tit Góa ê miâ ;  chhin-chhiūⁿ in ê lia̍t-chó͘ in-ūi Pa-le̍k ,  lâi bōe-kì-tit Góa ê miâ chi̍t-iūⁿ , 28 Sian-ti nā ū bāng-kìⁿ thang kóng-khí i ê bāng ;  tit-tio̍h Góa ê ōe--ê ,  tio̍h ēng sêng-si̍t thoân Góa ê ōe ;  chho͘-khng kap be̍h thái ōe pí-tit? Che sī Iâ-hô-hoa kóng--ê , 29 Iâ-hô-hoa kóng ,  Góa ê ōe kiám m̄-sī chhin-chhiūⁿ hé ,  koh chhin-chhiūⁿ ōe phah-phòa chio̍h-pôaⁿ ê tōa-thûi mah?30 Iâ-hô-hoa kóng ,  Khòaⁿ ah ,  hiah ê sian-ti tùi i ê tâng-phōaⁿ thau-the̍h Góa ê ōe--ê ,  Góa kong-kek--in , 31 Iâ-hô-hoa kóng ,  Hiah ê sian-ti ēng chhùi-chi̍h kóng ,  Che sī Iâ-hô-hoa kóng--ê ;  Góa kong-kek in , 32 Iâ-hô-hoa kóng ,  Khòaⁿ ah ,  hiah-ê ēng ké ê bāng lâi chòe sian-ti--ê ;  in kóng-khí in ê bāng ;  ia̍h ēng in ê pe̍h-chha̍t ,  kap in ê hong-hàm ,  hō͘ Góa ê peh-sìⁿ kiâⁿ chha-lō͘ ;  Góa kong-kek in ;  in-ūi Góa bô chhe in ,  ia̍h bô bēng-lēng in ,  in lóng bô lī-ek chit ê peh-sìⁿ ;  che sī Iâ-hô-hoa kóng--ê , 33 Nā chit ê peh-sìⁿ ,  á-sī sian-ti ,  á-sī chè-si ,  mn̄g lí kóng ,  Iâ-hô-hoa ū sím-mi̍h tāng-tàⁿ ê be̍k-sī? lí chiū tio̍h kā in kóng ,  Sím-mi̍h tāng-tàⁿ ê be̍k-sī ah! Iâ-hô-hoa kóng ,  Góa beh khì-sak lín ,  chiū-sī , 34 Kìⁿ-nā sian-ti ,  á-sī chè-si ,  á-sī peh-sìⁿ ,  kóng ,  Iâ-hô-hoa tāng-tàⁿ ê be̍k-sī--ê ;  hit-hō lâng ,  Góa beh hêng-hoa̍t i kap i ê ke , 35 Lín ta̍k-lâng tùi i ê chhù-piⁿ ,  ta̍k-lâng tùi i ê hiaⁿ-tī ,  tio̍h án-ni kóng ,  Iâ-hô-hoa ū ìn sím-mi̍h? Iâ-hô-hoa ū kóng sím-mi̍h?36 Iâ-hô-hoa tāng-tàⁿ ê be̍k-sī ,  chit-kù lín m̄-thang koh kóng ;  in-ūi ta̍k-lâng só͘ kóng ê ōe ,  beh chòe in pún-sin ê tāng-tàⁿ ;  in-ūi lín chiong éng-oa̍h ê Siōng-tè ,  bān-kun ê Iâ-hô-hoa ,  lán ê Siōng-tè ê ōe kóe hō͘ i chhoa̍h--khì , 37 Lí tio̍h tùi sian-ti án-ni kóng ,  Iâ-hô-hoa ìn lí sím-mi̍h? Iâ-hô-hoa kóng sím-mi̍h?38 Lín nā kóng ,  Iâ-hô-hoa tāng-tàⁿ ê be̍k-sī ,  Iâ-hô-hoa chiū án-ni kóng ,  Góa chhe lâng kàu lín hia ,  kā lín kóng ,  M̄-thang kóng Iâ-hô-hoa tāng-tàⁿ ê be̍k-sī ;  lín iáu teh kóng chit-kù Iâ-hô-hoa tāng-tàⁿ ê be̍k-sī ; 39 só͘-í Góa beh choân-jiân bōe-kì-tit lín ,  chiong lín kap Góa só͘ siúⁿ-sù lín ,  í-ki̍p lín ê lia̍t-chó͘ ê siâⁿ ,  tùi Góa ê bīn-chêng khì-sak , 40 Koh beh hō͘ éng-oán ê lêng-jio̍k ,  kap kú-tn̂g ê kiàn-siàu ,  lîm-kàu lín ;  kú-tn̂g bô bōe-kì--tit , 
