1 Ū ōe tùi Iâ-hô-hoa lîm-kàu Iâ-lī-bí ,  kóng , 2 Lín tio̍h thiaⁿ chit ê iok ê ōe ,  kā Iû-tāi lâng kap Iâ-lō͘-sat-léng khiā-khí ê peh-sìⁿ kóng , 3 Lí tùi in kóng ,  Iâ-hô-hoa Í-sek-lia̍t ê Siōng-tè án-ni kóng ,  Bô thiaⁿ-thàn chit ê iok ê ōe ê lâng ,  tio̍h siū chiù-chó͘ , 4 Chit ê iok sī Góa chhōa lín ê lia̍t-chó͘ chhut Ai-ki̍p tōe ,  thoat-lī chù-thih ê lô͘ ,  hit-ji̍t só͘ hoan-hù in--ê ,  kóng ,  Lín tio̍h thiaⁿ-thàn Góa ê ōe ,  chiàu Góa it-chhè só͘ hoan-hù--ê khì kiâⁿ ;  án-ni lín chiū chòe Góa ê peh-sìⁿ ,  Góa ia̍h chòe lín ê Siōng-tè , 5 Hō͘ Góa thang kian-kò͘ tùi lín ê lia̍t-chó͘ só͘ chiù ê chōa ;  siúⁿ-sù in lâu ni kap bi̍t ê tōe ;  tú-tú chhin-chhiūⁿ kin-á-ji̍t chi̍t-iūⁿ ;  góa chiū ìn kóng ,  Iâ-hô-hoa ah ,  A-bēng , 6 Iâ-hô-hoa tùi góa kóng ,  Lí tio̍h thoân chiah ê ōe tī Iû-tāi chiah ê siâⁿ ,  kap Iâ-lō͘-sat-léng ê koe-chhī ,  kóng ,  Lín tio̍h thiaⁿ chit ê iok ê ōe ,  lâi kiâⁿ--i , 7 In-ūi tùi Góa chhōa lín lia̍t-chó͘ chhut Ai-ki̍p hit chi̍t ji̍t ,  kàu kin-á-ji̍t ,  Góa chhiat-chhiat kéng-kài in ,  chiū-sī chá-chá khí-lâi kéng-kài in ,  kóng ,  Lín tio̍h thiaⁿ-thàn Góa ê ōe , 8 Chóng-sī in m̄ thiaⁿ-thàn ,  m̄ àⁿ hī-khang ;  kéng-jiân ta̍k-ê chiàu ka-kī pháiⁿ-sim ê kong-ngī khì kiâⁿ ;  só͘-í Góa hō͘ chit ê iok it-chhè chiù-chó͘ ê ōe lîm-kàu in ê sin-chiūⁿ ;  chit ê iok sī Góa hoan-hù in tio̍h kiâⁿ--ê ,  chóng-sī in bô kiâⁿ , 9 Iâ-hô-hoa tùi góa kóng ,  Tī Iû-tāi lâng kap Iâ-lō͘-sat-léng lâng ê tiong-kan ū bô͘-poān ê sū , 10 In oa̍t-tńg kiâⁿ in ê lia̍t-chó͘ ê pháiⁿ ,  in ê lia̍t-chó͘ m̄-khéng thiaⁿ Góa ê ōe ;  in chiū thàn pa̍t-hō ê siōng-tè lâi ho̍k-sāi i ;  Í-sek-lia̍t ke kap Iû-tāi ke ûi-pōe Góa kap in ê lia̍t-chó͘ só͘ li̍p ê iok , 11 Só͘-í Iâ-hô-hoa án-ni kóng ,  Khòaⁿ ah ,  Góa beh hō͘ chai-ē lîm-kàu in ,  chiū-sī in só͘ bōe tô-thoat--ê ;  in beh tùi Góa ai-kiû ,  Góa m̄ thiaⁿ in , 12 Hit-sî Iû-tāi chiah ê siâⁿ ê lâng ,  kap Iâ-lō͘-sat-léng khiā-khí ê peh-sìⁿ ,  beh khì ai-kiû in só͘ sio-hiuⁿ lâi ho̍k-sāi hiah ê siōng-tè ;  chóng-sī tú-tio̍h hoān-lān ê sî ,  chiah ê siōng-tè lóng bōe-ōe chín-kiù in , 13 Iû-tāi ah ,  lí ê siōng-tè ê siàu-gia̍h ,  kap lí ê siâⁿ ê siàu-gia̍h pîⁿ-pîⁿ ;  lí iā ūi-tio̍h thang kiàn-siàu ê mi̍h lâi khí tôaⁿ ,  chiàu Iâ-lō͘-sat-léng chiah ê ke-lō͘ ê siàu-gia̍h ;  hiah ê tôaⁿ chiū-sī sio-hiuⁿ tī Pa-le̍k--ê , 14 Só͘-í lí bo̍h-tit ūi-tio̍h chit ê peh-sìⁿ kî-tó ,  bo̍h-tit ūi-tio̍h in chhut-siaⁿ kî-kiû ,  in-ūi in tú-tio̍h hoān-lān ai-kiû Góa ê sî ,  Góa bô beh thiaⁿ in , 15 Góa só͘ thiàⁿ--ê ,  lí í-keng kiâⁿ pháiⁿ ,  lí tī Góa ê chhù beh siáⁿ-sū? hē goān ,  hiàn bah ,  kiám ōe tû-khì lí ê chōe-ok ,  hō͘ lí hoaⁿ-hí?16 Iâ-hô-hoa bat chheng lí ê miâ chòe chhiⁿ-chhùi ê kaⁿ-ná-chhiū ,  hó-khòaⁿ ,  ia̍h kiat hó ké-chí ;  taⁿ I ēng hōa-hōa-jióng ê siaⁿ ,  khí hé tī i ê téng-bīn ,  ki-oāiⁿ ia̍h siū at-chi̍h , 17 Bān-kun ê Iâ-hô-hoa ,  chá chai-pôe lí--ê ,  taⁿ bēng-lēng chai-ē kong-kek lí ;  sī in-ūi Í-sek-lia̍t kap Iû-tāi ke kiâⁿ-pháiⁿ ,  ǹg Pa-le̍k sio-hiuⁿ ,  jiá Góa ê siū-khì ;  ka-kī chòe ,  ka-kī siū , 18 Iâ-hô-hoa chí-tiám góa ,  góa chiah chai ;  hit-sî Lí chiong in só͘ kiâⁿ--ê pò góa khòaⁿ , 19 Chóng-sī góa chhin-chhiūⁿ sûn-liông ê iûⁿ-á ,  khan kàu siū thâi ê tōe ;  góa pēng m̄-chai in siat kè-bô͘ beh hāi góa ,  kóng ,  Lán chiong chhiū kap ké-chí lóng kā i bia̍t--khì ,  chiong i tùi oa̍h-lâng ê tōe chián-tû--khì ;  hō͘ i ê miâ bô koh hō͘ lâng kì-liām , 20 Bān-kun ê Iâ-hô-hoa ah ,  Lí sī chiàu kong-gī phòaⁿ-toàn ,  kàm-chhat lâng ê sim-pak sīn-tn̂g--ê ;  kiû Lí hō͘ góa khòaⁿ Lí tùi in pò-siû ,  in-ūi góa chiong góa ê àn-kiāⁿ pín-bêng tī Lí , 21 Só͘-í Iâ-hô-hoa lūn-kàu siàu-siūⁿ lí ê sìⁿ-miā ê A-ná-tu̍t lâng án-ni kóng ,  In kóng ,  Lí bo̍h-tit hōng Iâ-hô-hoa ê miâ lâi chhàm-gú ;  bián-tit lí sí tī goán ê chhiú-thâu , 22 Só͘-í bān-kun ê Iâ-hô-hoa án-ni kóng ,  Khòaⁿ ah ,  Góa beh hêng-hoa̍t in ;  siàu-liân lâng beh hō͘ to thâi-sí ;  in ê kiáⁿ cha-bó͘-kiáⁿ beh in-ūi ki-hng lâi sí ;  hō͘ in bô chhun chi̍t-ê ; 23 in-ūi pān-lí in ê nî ,  Góa beh kàng chai-ē tī A-ná-tu̍t lâng , 
