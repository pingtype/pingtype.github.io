1 Ū teh kóng ,  Lâng nā lî-chhut i ê bó͘ ,  bó͘ chiū lī-khui i ,  kè pa̍t-lâng ;  chiū i chêng ê tiōng-hu kiám thang koh chhin-kūn i mah? nā án-ni ,  hit ê tōe-hng kiám bô bak-tio̍h lâ-sâm mah? to̍k-to̍k lí kap chōe-chōe chhin-ài--ê kiâⁿ-îm ,  iáu-kú thang kui tī Góa ;  che sī Iâ-hô-hoa kóng--ê , 2 Lí tio̍h kia̍h-ba̍k khòaⁿ chiah ê kng-khō-khō koâiⁿ ê só͘-chāi ;  tī toh-lo̍h bô ū îm-hēng ah? lí chē tī lō͘-piⁿ thèng-hāu ,  chhin-chhiūⁿ A-la̍h-pek lâng tī khòng-iá chi̍t-iūⁿ ;  koh ēng lí ê îm-hēng siâ-ok phah lâ-sâm choân-tōe , 3 In-ūi án-ni ,  hó ê hō͘-chúi thêng-chí ,  chhun-thiⁿ ê hō͘ bô lo̍h ;  lí iáu ū chhiong-ki ê bīn ,  m̄-chai kiàn-siàu , 4 Lí kiám m̄ tùi chit-sî kiò Góa kóng ,  Góa ê pē ah ,  Lí sī góa siàu-liân ê sî ,  ín-chhōa góa--ê?5 I kiám éng-éng khǹg siū-khì ,  lâu kàu lō͘-bé mah? khòaⁿ ah ,  lí ū án-ni kóng ,  iáu-kú chīn lí só͘ ōe--ê kiâⁿ-pháiⁿ , 6 Tng Iok-se-a ông chē-ūi ê sî ,  Iâ-hô-hoa koh tùi góa kóng ,  Pōe-ge̍k ê Í-sek-lia̍t só͘ chòe--ê ,  lí ū khòaⁿ-kìⁿ bô? I chiūⁿ chiah ê koâiⁿ-soaⁿ ,  tī lóng-chóng chhiⁿ-chhùi ê chhiū-kha kiâⁿ îm-loān , 7 I kiâⁿ chiah ê tāi-chì í-āu ,  Góa kóng ,  I beh kui-óa Góa ,  chóng-sī i bô ,  i kan-chà ê sió-bē Iû-tāi ia̍h ū khòaⁿ-kìⁿ , 8 Pōe-ge̍k ê Í-sek-lia̍t kiâⁿ îm-loān ,  Góa ūi-tio̍h chit ê iân-kò͘ hō͘ i lî-su ,  lî-chhut i ;  Góa khòaⁿ-kìⁿ i kan-chà ê sió-bē Iû-tāi ,  iû-goân bô kiaⁿ ,  ia̍h sī khì kiâⁿ-îm , 9 I sûi-piān kiâⁿ i ê îm-loān ,  chiū phah lâ-sâm chit ê tōe-hng ;  chiū kap chio̍h-thâu chhâ-thâu kiâⁿ-îm , 10 Sui-jiân ū chiah-ê it-chhè ê sū ,  i kan-chà ê sió-bē Iû-tāi iû-goân bô choan-sim kui-ǹg Góa ,  put-kò sī ké-ì nā-tiāⁿ ;  che sī Iâ-hô-hoa kóng--ê , 11 Iâ-hô-hoa tùi góa kóng ,  Pōe-ge̍k ê Í-sek-lia̍t ,  pí kan-chà ê Iû-tāi ,  iáu khah ū gī , 12 Lí tio̍h khì ǹg pak-hng thoân chiah ê ōe ,  kóng ,  Iâ-hô-hoa kóng ,  Pōe-ge̍k ê Í-sek-lia̍t ah ,  tio̍h tò--lâi ;  Góa bô beh ēng siū-khì ê ba̍k-chiu khòaⁿ lín ;  in-ūi Góa sī chû-ài--ê ,  Góa bô beh éng-oán khǹg siū-khì ;  che sī Iâ-hô-hoa kóng--ê , 13 To̍k-to̍k tio̍h jīn lí ê chōe ,  chiū-sī lí ûi-pōe Iâ-hô-hoa lí ê Siōng-tè ;  tī lóng-chóng chhiⁿ-chhùi ê chhiū-kha ,  cháu-tang cháu-sai ,  chhē pa̍t-ê ;  bô thiaⁿ-thàn Góa ê ōe ;  che sī Iâ-hô-hoa kóng--ê , 14 Iâ-hô-hoa kóng ,  Pōe-ge̍k ê kiáⁿ-jî ah ,  tio̍h tò--lâi ;  in-ūi Góa chòe lín ê tiōng-hu ;  koh Góa beh chiong lín tùi chi̍t ê siâⁿ chhú chi̍t lâng ,  tùi chi̍t-cho̍k chhú nn̄g lâng ,  tòa kàu Sek-an , 15 Góa beh chiong ha̍p Góa ê sim ê bo̍k-chiá siúⁿ-sù lín ;  in beh ēng chai-bat kap tì-hūi iúⁿ-chhī lín , 16 Iâ-hô-hoa kóng ,  Lín tī kok-lāi siⁿ-thòaⁿ chōe-chōe ;  tng hiah ê ji̍t-chí ,  lâng bô beh koh kóng-khí ,  Iâ-hô-hoa ê iok-kūi ;  ia̍h bô beh kì tī sim--nih ;  lóng bōe-kì--tit ,  lóng bô khì chhē ,  ia̍h bô koh chòe--i , 17 Hit-sî lâng beh chheng Iâ-lō͘-sat-léng chòe Iâ-hô-hoa ê pó-chō ;  bān-kok beh chū-chi̍p kàu hia ;  chiū-sī in-ūi Iâ-hô-hoa ê miâ ,  lâi kàu Iâ-lō͘-sat-léng ;  in bô koh chiàu ka-kī pháiⁿ-sim ê kong-ngī kiâⁿ tāi-chì , 18 Tng hiah ê ji̍t-chí ,  Iû-tāi ke beh kap Í-sek-lia̍t ke tâng-kiâⁿ ;  tùi pak-hng ê tōe saⁿ-kap lâi ,  kàu Góa siúⁿ-sù lín ê lia̍t-chó͘ chòe-gia̍p ê tōe , 19 Chóng-sī góa kóng ,  Góa cháiⁿ-iūⁿ ōe thang pâi-lia̍t lín tī chiah ê kiáⁿ ê tiong-kan ,  chiong hó ê tōe siúⁿ-sù lí ,  chiū-sī lia̍t-kok-tiong siōng-hó ê gia̍p? Góa koh kóng ,  Lín tio̍h chheng Góa kóng ,  Góa ê pē ah ;  ia̍h bô koh tò-tńg khì ,  m̄-tè Góa , 20 Í-sek-lia̍t ke ah ,  lín tùi Góa kiâⁿ kan-chà ,  chin-chiàⁿ chhin-chhiūⁿ hū-jîn kiâⁿ kan-chà lī-khui i ê tiōng-hu ;  che sī Iâ-hô-hoa kóng--ê , 21 Tī kng-khō-khō koâiⁿ ê só͘-chāi thiaⁿ-kìⁿ siaⁿ ,  chiū-sī Í-sek-lia̍t lâng thî-khàu khún-kiû ê siaⁿ ;  chiū-sī in-ūi in kiâⁿ siâ-phiah ê lō͘ ,  bōe-kì-tit in ê Siōng-tè Iâ-hô-hoa , 22 Lín chiah ê pōe-ge̍k ê kiáⁿ-jî ah ,  tio̍h tò--lâi ;  Góa beh i-hó lín ê pōe-ge̍k ,  Khòaⁿ ah ,  goán lâi kàu Lí chia ;  in-ūi Lí sī goán ê Siōng-tè Iâ-hô-hoa , 23 Tùi sió-soaⁿ á-sī tōa-soaⁿ ê lāu-jia̍t ,  ǹg-bāng tit-tio̍h pang-chān ,  si̍t-chāi sī khang-khang ;  Í-sek-lia̍t ê tit-tio̍h kiù ,  chin-chiàⁿ chāi-tī goán ê Siōng-tè Iâ-hô-hoa , 24 Tùi goán siàu-liân í-lâi ,  hit ê thang kiàn-siàu ê sū ,  chiong goán ê lia̍t-chó͘ só͘ tio̍h-bôa lâi tit-tio̍h--ê ,  chiū-sī in ê iûⁿ-kûn ,  gû-kûn ,  kap in ê kiáⁿ ,  cha-bó͘-kiáⁿ ,  lóng thun-chia̍h--khì , 25 Goán tó tī goán ê kiàn-siàu-tiong ,  goán ê lêng-jio̍k jia-khàm goán ;  in-ūi tùi siàu-liân kàu taⁿ ,  goán kap goán ê lia̍t-chó͘ siông-siông tek-chōe goán ê Siōng-tè Iâ-hô-hoa ;  bô thiaⁿ-thàn goán ê Siōng-tè Iâ-hô-hoa ê siaⁿ , 
