1 Ki-tok tháu-pàng lán chòe chū-iû ,  só͘-í lín tio̍h khiā-chāi ,  bo̍h-tit koh kòa-tio̍h hit ê chòe lô͘-po̍k ê taⁿ , 2  Góa Pó-lô kā lín kóng ,  lín nā siū kat-lé ,  chiū Ki-tok bô lī-ek tī lín , 3  Góa koh-chài tùi ta̍k ê siū kat-lé ê lâng chèng-bêng ,  i tio̍h kiâⁿ chiâu-chn̂g ê lu̍t-hoat ,  chhin-chhiūⁿ khiàm-chè tio̍h hêng , 4  Lín ài tùi lu̍t-hoat chheng-chòe-gī ê ,  sī í-keng kap Ki-tok choa̍t-tn̄g ,  í-keng tùi un-tián ê ūi lut-lo̍h-khì , 5  In-ūi lán óa-khò Sîn ,  tùi sìn teh thèng-hāu só͘ ǹg-bāng ê gī , 6  In-ūi tiàm-tī Ki-tok Iâ-so͘ siū kat-lé ,  á bô siū kat-lé ,  lóng bô kong-hāu ,  to̍k-to̍k sìn ,  tùi jîn-ài lâi kiâⁿ ê ,  chiah ū kong-hāu , 7  Lín chêng sī gâu cháu ;  chī-chūi chó͘-tòng lín tì-kàu lín bô thàn chin-lí ah?8  Hit hō ê khó͘-khǹg m̄ sī tùi tiàu lín ê chhut , 9  Tām-po̍h ê kàⁿ ōe hoat kui-sn̂g , 10  Góa tiàm-tī Chú chhim sìn ,  lín put-tì ū pa̍t iūⁿ ê sim-chì ;  to̍k-to̍k kiáu-jiáu lín ê ,  bô lūn sī sím-mi̍h lâng ,  i beh siū gí chōe , 11  Hiaⁿ-tī ah ,  góa nā iáu teh thoân kat-lé ,  siáⁿ-sū iáu-kú siū khún-tio̍k ah? Án-ni si̍p-jī-kè ê chòe that-gāi ,  í-keng hòe-bô ah , 12  Goān hiah ê phah-loān lín ê chiong ka-kī koah-tn̄g , 13  Hiaⁿ-tī ah ,  lín siū tiàu sī lâi tit-tio̍h chū-iû ;  to̍k-to̍k bo̍h-tit ēng chū-iû chòe jio̍k-thé ê ki-koan ,  sī tio̍h tùi jîn-ài saⁿ ho̍k-sāi , 14  In-ūi choân lu̍t-hoat pau-hâm tī chi̍t kù ,  chiū-sī kóng ,  Thiàⁿ chhù-piⁿ chhin-chhiūⁿ ka-kī , 15  Siat-sú lín saⁿ thun-kā ,  kiaⁿ-liáu ōe saⁿ bia̍t-bô ;  lín tio̍h kín-sīn , 16  Taⁿ góa kóng ,  lín tio̍h chiàu Sîn lâi kiâⁿ ,  chiū bô chiâⁿ jio̍k-thé ê su-io̍k , 17  In-ūi jio̍k-thé ài kong-kek Sîn ,  Sîn ài kong-kek jio̍k-thé ;  nn̄g-ê saⁿ tùi-te̍k ,  hō͘ lín bô kiâⁿ só͘ ài kiâⁿ ê , 18  To̍k-to̍k lín nā hō͘ Sèng Sîn só͘ ín-chhōa ,  chiū bô tī lu̍t-hoat-ē , 19  Taⁿ jio̍k-thé ê phín-hēng ū lō͘-hiān ,  chhin-chhiūⁿ kan-îm ,  ù-òe ,  siâ-phiah , 20  pài ngó͘-siōng ,  siâ-su̍t ,  kiat oan-siû ,  saⁿ-chiⁿ ,  oàn-hūn ,  siū-khì ,  kiat-tóng ,  hun-pêng ,  īⁿ-toan , 21  oàn-tò͘ ,  chiú chùi ,  hòng-tōng ,  í-ki̍p chhin-chhiūⁿ chit hō ê ;  góa chêng bat tāi-seng kóng ,  taⁿ iā tāi-seng kā lín kóng ,  kìⁿ-nā siông-siông kiâⁿ án-ni ê ,  chiong-lâi bô sêng-chiap Siōng-tè ê kok , 22  Nā-sī Sèng Sîn ê ké-chí chiū-sī jîn-ài ,  hoaⁿ-hí ,  hô-pêng , 23  thun-lún ,  chû-pi ,  siān-liông ,  tiong-sìn ,  un-jiû ,  chún-chat ;  chhin-chhiūⁿ chit hō ,  bô ū lu̍t-hoat kìm i , 24  Koh sio̍k Ki-tok Iâ-so͘ ê lâng bat chiong jio̍k-thé ,  kap i ê chêng i ê io̍k ,  tèng tī si̍p-jī-kè , 25  Lán nā chiàu Sîn lâi oa̍h ,  tio̍h chiàu Sîn lâi kiâⁿ , 26  Bo̍h-tit tùi-tiōng khang-khang ê êng-kng ,  saⁿ kek-khì ,  saⁿ oàn-tò͘ , 
