1 Hiaⁿ-tī ah ,  nā ū lâng bô tiuⁿ-tî hām-lo̍h chōe-kòa ,  lín sio̍k tī sîn ê lâng tio̍h ēng un-jiû ê sim-sîn kui-chèng i ,  iā tio̍h ka-kī koan-hông kiaⁿ-liáu lín iā tú-tio̍h chhì , 2 Lín ta̍k lâng ê tāng tàⁿ tio̍h saⁿ-kāng taⁿ ; ēng án-ni lâi chīn Ki-tok ê hoat , 3 Bô ,  iā ka-kī lia̍h-chòe ū ê ,  sī phiàn ka-kī ,  4 Ta̍k lâng tio̍h séng-chhat ka-kī ê só͘ kiâⁿ ,  chiū ū thang khoa-kháu ê ,  chāi-tī pún-sin ,  bô chāi-tī pa̍t lâng , 5  In-ūi ta̍k lâng beh taⁿ i ka-kī ê tàⁿ , 6  Ha̍k-si̍p tō-lí ê tio̍h chiong ta̍k hāng hó mi̍h hō͘ kà-sī i ê saⁿ-kap ū hūn , 7  Bo̍h-tit ka-kī chhò-gō͘ ,  Siōng-tè bōe bú-bān-tit ;  in-ūi lâng só͘ iā ê sī sím-mi̍h ,  i iā beh siu hit hō , 8  Ūi-tio̍h ka-kī ê jio̍k-thé iā ê ,  beh tùi jio̍k-thé lâi siu-sêng pāi-hoāi ;  ūi-tio̍h Sèng Sîn iā ê ,  beh tùi Sèng Sîn lâi siu-sêng éng-oa̍h , 9  Lán kiâⁿ hó m̄ thang sit-chì ,  in-ūi nā bô chi̍h-chām ,  kàu kî ōe siu-sêng , 10  Só͘-í iáu ū ki-hōe ,  lán tio̍h kiâⁿ hó tī chèng lâng ,  tī hiah ê tùi sìn chiâⁿ-chòe chi̍t ke ê lâng ,  koh khah tio̍h tì-ì , 11  Lín khòaⁿ góa chhin-chhiú siá hō͘ lín ê jī kàu chiah tōa , 12  Kìⁿ-nā ài ēng jio̍k-thé chng-thāⁿ hó khòaⁿ ê ,  in bián-kióng lín siū kat-lé ,  bô m̄ sī ài bián-tit ūi-tio̍h Ki-tok ê si̍p-jī-kè siū khún-tio̍k , 13  In-ūi in siū kat-lé ,  liân ka-kī iā bô siú lu̍t-hoat  ;  to̍k-to̍k ài lín siū kat-lé ,  hō͘ in thang tī lín ê jio̍k-thé khoa-kháu , 14  Nā-sī góa toàn-toàn m̄ khoa-kháu pa̍t hāng ,  chí-ū khoa-kháu lán ê Chú Iâ-so͘ Ki-tok ê si̍p-jī-kè nā-tiāⁿ ;  tùi chit-ê chiū sè-kan ǹg góa tèng si̍p-jī-kè ,  góa ǹg sè-kan iā sī án-ni , 15  In-ūi siū kat-lé ,  bô siū kat-lé ,  lóng bô iàu-kín ;  iàu-kín chiū-sī chòe sin chhòng-chō ê lâng , 16  Kìⁿ-nā chiàu chit ê chún-chîn lâi kiâⁿ ê ,  goān pêng-an lîn-bín kàu tī in ,  iā kàu tī Siōng-tè Í-sek-lia̍t ê peh-sìⁿ , 17  Taⁿ liáu-āu lâng m̄ thang kiáu-jiáu góa ;  in-ūi góa ê seng-khu ū tài Iâ-so͘ ê hûn-jiah , 18  Hiaⁿ-tī ah ,  goān lán ê Chú Iâ-so͘ Ki-tok ê un-tián kap lín ê sim-sîn tī-teh ,  À-bēng , 
