1 Taⁿ góa kóng hō͘-sû sui-jiân sī choân-gia̍p ê chú ,  iáu chòe gín-ná ê sî ,  kap lô͘-po̍k bô koh-iūⁿ ; 2  chiū-sī hâng-ho̍k kàm-tok ê kap koán-ke ê ,  thèng-hāu lāu-pē só͘ hān-tiāⁿ ê kî kàu , 3  Chhin-chhiūⁿ án-ni ,  lán chòe gín-ná ê sî ,  iā chòe lô͘-po̍k ,  hâng-ho̍k chit sè-kan ê siáu-ha̍k , 4  Nā-sī kàu hit ê sî í-keng móa ,  Siōng-tè chhe I ê kiáⁿ ,  tùi hū-jîn-lâng lâi chhut-sì , 5  chhut-sì tī lu̍t-hoat ē ,  lâi sio̍k-hôe lu̍t-hoat ē ê lâng ,  hō͘ lán siū siat-li̍p chòe kiáⁿ , 6  Ūi-tio̍h lín sī chòe kiáⁿ ,  Siōng-tè chhe I ê Kiáⁿ ê Sîn ji̍p lán ê sim ,  âu-kiò kóng ,  Á-pà ,  Pē ah , 7  Chhin-chhiūⁿ án-ni ,  lí m̄ sī iû-goân chòe lô͘-po̍k ,  chiū-sī chòe kiáⁿ ;  kì-jiân chòe kiáⁿ ,  chiū tùi Siōng-tè lâi chòe hō͘-sû , 8  Chóng-sī tong sî lín m̄ bat Siōng-tè ,  chòe hiah ê seng-sêng m̄ sī siōng-tè ê ê lô͘-po̍k , 9  Nā-sī taⁿ í-keng bat Siōng-tè ,  khah hó tio̍h kóng hō͘ Siōng-tè só͘ bat ,  cháiⁿ-iūⁿ tò-tńg koh ǹg hiah ê nńg-chiáⁿ khang-khang ê siáu-ha̍k ,  chiū-sī lín só͘ ài koh têng-chài chòe in ê lô͘-po̍k ê ah?10  Lín tì-ì siú ji̍t ,  ge̍h ,  choeh ,  nî , 11  Góa thòe lín chin kiaⁿ ,  kiaⁿ-liáu góa só͘ ūi-tio̍h lín tio̍h-bôa ê ōe khang-khang , 12  Hiaⁿ-tī ah ,  góa kiû lín tio̍h chhin-chhiūⁿ góa ,  in-ūi góa iā chhin-chhiūⁿ lín , 13  Lín lóng bē bat khek-khui góa ;  lín chai góa thâu chi̍t pái thoân hok-im hō͘ lín ,  sī in-ūi jio̍k-thé ê loán-jio̍k , 14  Hit tia̍p ūi-tio̍h góa ê jio̍k-thé lín ū siū chhì ,  iáu-kú bô khòaⁿ-khin ,  iā bô iàm-chiān ;  sī chiap-la̍p góa chhin-chhiūⁿ Siōng-tè ê thiⁿ-sài ;  iā chhin-chhiūⁿ Ki-tok Iâ-so͘ chi̍t iūⁿ , 15  Lín tong sî só͘ hoaⁿ-hí ê hok-khì tī tá-lo̍h? in-ūi góa kan-chèng lín ,  siat-sú ōe chòe-tit ,  lín chiū iah lín ê ba̍k-chiu hō͘ góa , 16  Taⁿ góa ēng chin-si̍t kā lín kóng ,  sī chiâⁿ-chòe lín ê kiû-siû mah?17  In kap lín chhin-jia̍t ,  m̄ sī hó ì ,  sī ài keh-tn̄g lín ,  hō͘ lín kap in chhin-jia̍t , 18  To̍k-to̍k tī hó sū lâi siông-siông hō͘ lâng kap lín chhin-jia̍t ê ,  sī hó ;  m̄ nā góa kap lín tī-teh ê sî tio̍h án-ni , 19  Góa ê sòe-kiáⁿ ah ,  góa ūi lín koh siū seng-sán ê kan-khó͘ ,  kàu Ki-tok ê hêng-chōng chiâⁿ tī lín ê sim ; 20  góa ài chit tia̍p kap lín tī-teh ,  lâi ōaⁿ góa ê siaⁿ ;  in-ūi góa ūi-tio̍h lín tiû-tû , 21  Lín ài hâng-ho̍k lu̍t-hoat ê ,  tio̍h kā góa kóng ,  lín kiám bô thiaⁿ-kìⁿ lu̍t-hoat mah?22  In-ūi ū kì-chài kóng ,  A-pek-la̍h-hán ū nn̄g ê kiáⁿ ,  chi̍t-ê sī lú-pī siⁿ ê ,  chi̍t-ê sī chū-iû ê siⁿ ê , 23  Nā-sī hit ê tùi lú-pī ê ,  sī chiàu jio̍k-thé lâi siⁿ ;  hit ê tùi chū-iû ê ,  sī tùi èng-ún lâi siⁿ , 24  Chiah ê lóng ū phì-jū tī-teh ;  in-ūi hit nn̄g ê hū-jîn-lâng sī chòe nn̄g ê iok ;  chi̍t-ê chhut tī Se-nái soaⁿ ,  só͘ siⁿ ê chòe lô͘-po̍k ,  chiū-sī Hā-kah , 25  Chit ê Hā-kah sī A-lat-pek ê Se-nái soaⁿ ,  koh kap hiān-kim ê Iâ-lō͘-sat-léng siāng lūi ,  in-ūi i kap i chiah ê kiáⁿ chòe lô͘-po̍k , 26  To̍k-to̍k tī téng-bīn ê Iâ-lō͘-sat-léng sī chū-iû ,  sī lán ê lāu-bú , 27  In-ūi ū kì-chài ,  kóng , 	Lí bô hoâi-īn ,  bô siⁿ kiáⁿ ê ,  tio̍h hoaⁿ-hí ; 	Bô ū seng-sán ê kan-khó͘ ê ,  tio̍h chhut tōa siaⁿ lâi kiò ; 	In-ūi ka-kī tòa ê hū-jîn-lâng ,  pí ū tiōng-hu ê ,  i ê kiáⁿ iáu khah chōe ê , 28  Hiaⁿ-tī ah ,  lán chhin-chhiūⁿ Í-sat chòe èng-ún ê kiáⁿ , 29  Nā-sī chhin-chhiūⁿ tong-sî chiàu jio̍k-thé lâi siⁿ ê khún-tio̍k chiàu Sîn lâi siⁿ ê ,  chit tia̍p iā sī án-ni , 30  M̄ kú sèng-keng kóng cháiⁿ-iūⁿ? Tio̍h kóaⁿ-chhut lú-pī kap i ê kiáⁿ ,  in-ūi lú-pī ê kiáⁿ koat-toàn bōe thang kap chū-iû ê ê kiáⁿ tâng sêng-chiap gia̍p , 31  Hiaⁿ-tī ah ,  án-ni lán m̄ sī lú-pī ê kiáⁿ ,  sī chū-iû ê ê kiáⁿ , 
