1 Gōng ê Ka-lia̍p-thài lâng ah ,  Iâ-so͘ Ki-tok tèng si̍p-jī-kè í-keng hêng-iông chin bêng tī lín ê ba̍k-chiu chêng ,  taⁿ lín hō͘ chī-chūi bê-khì ah?2  Góa kan-ta mn̄g lín chi̍t hāng ,  Lín chêng siū-tio̍h Sèng Sîn sī tùi thàn lu̍t-hoat lâi kiâⁿ ,  á-sī tùi thiaⁿ lâi sìn ah?3  Lín kàu chiah gōng ah? Lín kì-jiân tī Sèng Sîn chòe khí-thâu ,  taⁿ chiū tī jio̍k-thé chhiâⁿ-bé mah?4  Lín siū hiah chōe hāng ê kan-khó͘ kiám khang-khang mah? Chóng bô chin-chiàⁿ khang-khang ah , 5  Hit ê siúⁿ-sù lín Sèng Sîn ,  koh chhut-la̍t kiâⁿ chiah ê koân-lêng tī lín tiong-kan ê ,  sī tùi lín thàn lu̍t-hoat lâi kiâⁿ ,  á-sī tùi lín thiaⁿ lâi sìn ah?6  Chhin-chhiūⁿ A-pek-la̍h-hán sìn Siōng-tè ,  chiū kā i sǹg chòe gī , 7  Só͘-í lín tio̍h chai kìⁿ-nā sìn ê lâng chiū-sī A-pek-la̍h-hán ê kiáⁿ-sun , 8  Sèng-keng tāi-seng khòaⁿ-chhut Siōng-tè beh hō͘ gōa-pang lâng tùi sìn chheng-chòe-gī ,  chiū tāi-seng thoân hok-im hō͘ A-pek-la̍h-hán kóng ,  Bān pang beh tùi lí tit-tio̍h hok-khì , 9  Khó-kiàn kìⁿ-nā sìn ê lâng kap ū sìn ê A-pek-la̍h-hán tâng tit-tio̍h hok-khì , 10  Kìⁿ-nā khò pún-sin kiâⁿ lu̍t-hoat ê lóng siū chiù-chó͘ ;  in-ūi ū kì-chài kóng ,  Kìⁿ-nā bô tn̂g-tn̂g chiàu lu̍t-hoat ê chheh lóng-chóng só͘ kì-chài lâi kiâⁿ i ê ,  tio̍h siū chiù-chó͘ , 11  Taⁿ khò lu̍t-hoat bô lâng tī Siōng-tè ê bīn-chêng chheng-chòe-gī sī bêng ,  in-ūi ,  Gī ê lâng beh tùi sìn lâi oa̍h , 12  Nā-sī lu̍t-hoat m̄ sī tùi sìn ,  to̍k-to̍k ,  Kiâⁿ chiah-ê ê ,  beh tùi chiah-ê lâi oa̍h , 13  Ki-tok í-keng sio̍k-hôe lán thoat-lī lu̍t-hoat ê chiù-chó͘ ,  in-ūi I ūi-tio̍h lán chiâⁿ-chòe chiù-chó͘ ,  in-ūi ū kì-chài kóng ,  Kìⁿ-nā tiàu tī chhâ-ni̍h ê siū chiù-chó͘ ; 14  beh hō͘ A-pek-la̍h-hán ê hok-khì ,  tùi Ki-tok Iâ-so͘ ,  sòa kàu tī gōa-pang ,  hō͘ lán tùi sìn tit-tio̍h só͘ èng-ún ê Sèng Sîn , 15  Hiaⁿ-tī ah ,  góa chiàu lâng ê tāi-chì lâi kóng: sui-jiân sī lâng ê iok ,  nā í-keng tiāⁿ-tio̍h ,  chiū bô lâng kā i hòe-bô á-sī ke-thiⁿ , 16  Taⁿ chiah ê èng-ún sī tùi A-pek-la̍h-hán í-ki̍p i ê hō͘-è kóng ,  I bô kóng ,  Í-ki̍p lí chiah ê hō͘-è ,  chhin-chhiūⁿ chí chōe-chōe lâng ;  sī kóng ,  Í-ki̍p lí ê hō͘-è ,  chhin-chhiūⁿ chí chi̍t lâng ,  chiū-sī Ki-tok , 17  Taⁿ góa kóng ,  Siōng-tè só͘ tāi-seng tiāⁿ-tio̍h ê iok ,  m̄ sī hit ê sì-pah saⁿ-cha̍p nî āu ê lu̍t-hoat só͘ ōe kā i hòe-bô ,  tì-kàu só͘ èng-ún ê kui tī khang-khang , 18  In-ūi sêng-chiap ke-gia̍p ,  nā sī tùi lu̍t-hoat ,  chiū bô tùi èng-ún ;  chóng-sī Siōng-tè un-sù A-pek-la̍h-hán sī chiàu èng-ún , 19  Án-ni lu̍t-hoat sī cháiⁿ-iūⁿ? sī ūi-tio̍h chiah ê kè-sit lâi ke-siat ,  thèng-hāu hit ê tit-tio̍h èng-ún ê hō͘-è kàu ;  iā sī tùi thiⁿ-sài ,  keng-kè tiong-pó ê chhiú ,  lâi siat , 20  Taⁿ tiong-pó m̄ sī chòe chi̍t-ê ê tiong-pó ,  nā-sī Siōng-tè sī chi̍t-ê , 21  Án-ni lu̍t-hoat kap Siōng-tè ê èng-ún tùi-ke̍h mah? Toàn-toàn m̄ sī ,  In-ūi nā bat thoân chi̍t ê lu̍t-hoat ōe hō͘ lâng oa̍h ê ,  chiū gī si̍t-chāi sī tùi lu̍t-hoat , 22  Chóng-sī sèng-keng í-keng chiong bān lâng ûi tī chōe-ok lāi ,  beh hō͘ só͘ èng-ún ê ,  thang tùi sìn Iâ-so͘ Ki-tok ,  lâi siúⁿ-sù hiah ê sìn ê lâng , 23  Chóng-sī chit ê sìn bē kàu ê tāi-seng ,  lán siū kò͘-siú tī lu̍t-hoat ē ,  ûi-teh lâi thèng-hāu beh hián-bêng ê sìn , 24  Án-ni lu̍t-hoat sī chòe koán-kò͘ gín-ná ê ,  chhōa lán kàu Ki-tok ,  hō͘ lán tùi sìn lâi chheng-chòe-gī , 25  Nā-sī sìn í-keng kàu ,  chiū bô koh hâng-ho̍k tī koán-kò͘ gín-ná ê , 26  In-ūi lín tùi sìn-khò Ki-tok Iâ-so͘ ,  lóng chòe Siōng-tè ê kiáⁿ , 27  In-ūi lín kìⁿ-nā siū sóe-lé lâi ji̍p tī Ki-tok ê ,  sī bat chhēng Ki-tok , 28  Bô ū Iû-thài á-sī Hi-lī-nî ,  lô͘-po̍k á-sī chū-iû ê ,  ta-po͘-lâng hū-jîn-lâng ê hun-piat ;  in-ūi lín tī Ki-tok Iâ-so͘ lóng sī chi̍t-ê , 29  Lín nā sio̍k Ki-tok chiū chòe A-pek-la̍h-hán ê hō͘-è ,  chiàu èng-ún lâi chòe hō͘-sû , 
