1 Hit-sî Lī-bī lâng chiah ê cho̍k-tiúⁿ chiū-kūn chè-si Í-lī-a-sat ,  kap Lùn ê kiáⁿ Iok-su-a ,  í-ki̍p Í-sek-lia̍t lâng chi-phài chiah ê cho̍k-tiúⁿ ; 2 tī Ka-lâm tōe ê Sī-lô kā in kóng ,  Chêng Iâ-hô-hoa thok Mô͘-se hō͘ goán ū siâⁿ thang khiā-khí ,  ū kau-iá thang chòe chhī cheng-siⁿ ê lō͘-ēng , 3 Í-sek-lia̍t lâng chiū chiàu Iâ-hô-hoa só͘ bēng-lēng ê ,  tùi ka-kī ê gia̍p-tiong ,  chiong ē-bīn só͘ kì chiah ê siâⁿ ,  kap in ê kau-iá ,  hō͘ Lī-bī lâng , 4 Ūi Ko-hat chiah ê cho̍k liam-khau ;  Lī-bī lâng tiong chè-si A-lûn ê kiáⁿ-sun ,  tùi Iû-tāi chi-phài ,  Se-biān chi-phài ,  Piān-ngá-bín chi-phài ,  liam-tio̍h cha̍p-saⁿ chō siâⁿ , 5 Ko-hat kî-û ê kiáⁿ-sun ,  tùi Í-hoat-liân chi-phài ê chong-cho̍k ,  tùi Tàn ê chi-phài ,  tùi Má-ná-se pòaⁿ-chi-phài ,  liam-tio̍h cha̍p chō siâⁿ , 6 Kek-sūn ê kiáⁿ-sun ,  tùi Í-sat-ka chi-phài ê chong-cho̍k ,  tùi A-siat ê chi-phài ,  tùi Ná-hut-tha-lī ê chi-phài ,  tùi tiàm tī Pa-san ê Má-ná-se pòaⁿ-chi-phài ,  liam-tio̍h cha̍p-saⁿ chō siâⁿ , 7 Bí-la̍h-lī ê kiáⁿ-sun ,  chiàu in ê chong-cho̍k ,  tùi Liû-piān ê chi-phài ,  tùi Ka-tek ê chi-phài ,  tùi Se-pò͘-lûn ê chi-phài ,  tit-tio̍h cha̍p-jī chō siâⁿ , 8 Í-sek-lia̍t lâng chiàu Iâ-hô-hoa thok Mô͘-se só͘ bēng-lēng-ê ,  chiong chiah ê siâⁿ ,  kap in ê kau-iá ,  liam-khau pun hō͘ Lī-bī lâng , 9 Koh tùi Iû-tāi kiáⁿ-sun ê chi-phài ,  Se-biān kiáⁿ-sun ê chi-phài ,  ē-bīn kì-miâ hiah ê siâⁿ hō͘ in ; 10 chiū-sī hō͘ Lī-bī kiáⁿ-sun-tiong ,  Ko-hat chong-cho̍k-tiong ,  A-lûn ê kiáⁿ-sun ;  in-ūi hō͘ in tāi-seng liam-khau ; 11 ēng Iû-tāi soaⁿ-tōe ê Ki-lia̍t-a-pa ,  (chiū-sī Hi-pek-lûn , ) kap i sì-ûi ê kau-iá ,  hō͘ in ;  A-pa sī A-la̍p cho̍k ê chó͘ , 12 To̍k-to̍k hit ê siâⁿ ê chhân ,  kap i ê hiuⁿ-siā ,  in hō͘ Iâ-hu-nî ê kiáⁿ Ka-le̍k chòe-gia̍p , 13 Koh ēng Hi-pek-lûn ,  kap i ê kau-iá ,  chiū-sī thâi-sí-lâng tô-siám ê siâⁿ ;  í-ki̍p Li̍p-ná kap i ê kau-iá ,  hō͘ chè-si A-lûn ê kiáⁿ-sun ; 14 koh hō͘ in Ngá-thê-jíⁿ ,  kap i ê kau-iá ,  Í-si̍t-thê-bo̍k ,  kap i ê kau-iá ; 15 Hô-lûn kap i ê kau-iá ,  Tí-phek kap i ê kau-iá ; 16 A-in ,  kap i ê kau-iá ,  U-tha kap i ê kau-iá ,  Pek-sī-be̍k kap i ê kau-iá ;  kiōng káu chō siâⁿ ,  lóng sī tùi chí nn̄g chi-phài hō͘ in , 17 Koh tùi Piān-ngá-bín ê chi-phài ,  hō͘ in Ki-piàn kap i ê kau-iá ,  Ka-pa kap i ê kau-iá ; 18 A-ná-tu̍t kap i ê kau-iá ,  A-le̍k-bûn kap i ê kau-iá ,  kiōng sì chō siâⁿ ; 19 A-lûn ê kiáⁿ-sun chòe chè-si-ê só͘ tit-tio̍h ê siâⁿ kiōng cha̍p-saⁿ chō siâⁿ ,  kap i ê kau-iá , 20 Lī-bī lâng Ko-hat kiáⁿ-sun ê chong-cho̍k ,  chiū-sī Ko-hat kî-û ê kiáⁿ-sun ,  liam-khau só͘ tit-tio̍h ê siâⁿ sī tùi Í-hoat-liân chi-phài-tiong pun-chhut-ê , 21 Koh ēng Í-hoat-liân soaⁿ-tōe ê Sī-kiàm ,  chiū-sī thâi-sí-lâng-ê tô-siám ê siâⁿ ,  kap in ê kau-iá ,  í-ki̍p Ki-sek kap i ê kau-iá ; 22 Ki-pek-sian kap i ê kau-iá ,  Pek-hô-lûn kap i ê kau-iá hō͘ in ;  kiōng sì chō siâⁿ , 23 Koh tùi Tàn ê chi-phài-tiong ,  hō͘ in I-lī-thê-ki kap i ê kau-iá ,  Ki-pí-tùn kap i ê kau-iá ; 24 A-ngá-lûn kap i ê kau-iá ,  Ka-te̍k-lîm-bûn kap i ê kau-iá ;  kiōng sì chō siâⁿ , 25 Koh tùi Má-ná-se pòaⁿ-chi-phài tiong hō͘ in Tha-la̍p kap i ê kau-iá ,  í-ki̍p Ka-te̍k-lîm-bûn kap i ê kau-iá ;  kiōng nn̄g chō siâⁿ , 26 Ko-hat ê kiáⁿ-sun kî-û ê chong-cho̍k ,  só͘ tit-tio̍h ê siâⁿ ,  kiōng cha̍p-chō ,  kap in ê kau-iá , 27 Koh tùi Má-ná-se pòaⁿ-chi-phài ê gia̍p-tiong ,  chiong Pa-san ê Ko-lân ,  chiū-sī thâi-lâng-ê tô-siám ê siâⁿ ,  kap i ê kau-iá ,  í-ki̍p Pí-si-thê-la̍h kap i ê kau-iá ,  kiōng nn̄g chō siâⁿ ,  hō͘ Lī-bī chong-cho̍k Kek-sūn ê kiáⁿ-sun , 28 Koh tùi Í-sat-ka chi-phài ê gia̍p-tiong ,  ēng Ki-siān kap i ê kau-iá ,  Tāi-pí-la̍h kap i ê kau-iá ; 29 Iâ-boa̍t kap i ê kau-iá ,  Ún-kan-lêng kap i ê kau-iá ,  kiōng sì chō siâⁿ ,  hō͘ in , 30 Koh tùi A-siat chi-phài ê gia̍p-tiong ,  ēng Bí-sa-le̍k kap i ê kau-iá ,  Ap-tùn kap i ê kau-iá ; 31 Hek-kah kap i ê kau-iá ,  Lī-ha̍p kap i ê kau-iá ,  kiōng sì chō siâⁿ ,  hō͘ in , 32 Koh tùi Ná-hut-tha-lī chi-phài ê gia̍p-tiong ,  ēng Ka-lī-lī ê Ki-te-su ,  chiū-sī thâi-lâng-ê tô-siám ê siâⁿ ,  kap i ê kau-iá ,  í-ki̍p Hap-boa̍t-to-jíⁿ kap i ê kau-iá ,  Ka-jíⁿ-thán kap i ê kau-iá ,  kiōng saⁿ chō siâⁿ ,  hō͘ in , 33 Kek-sūn lâng ê siâⁿ chiàu i ê chong-cho̍k ,  kiōng cha̍p-saⁿ chō siâⁿ kap i ê kau-iá , 34 Tùi Se-pò͘-lûn chi-phài ê gia̍p-tiong ,  chiong Iok-liām kap i ê kau-iá ,  Ka-jíⁿ-tha kap i ê kau-iá ; 35 Teng-ná kap i ê kau-iá ,  Ná-hap-la̍h kap i ê kau-iá ,  kiōng sì chō siâⁿ ,  hō͘ kî-û ê Lī-bī lâng ,  chiū-sī Bí-la̍h-lī kiáⁿ-sun ê chong-cho̍k , 36 Koh tùi Liû-piān chi-phài ê gia̍p-tiong ,  ēng Pí-sek kap i ê kau-iá ,  Ngá-cha̍p kap i ê kau-iá ; 37 Ki-tí-bo̍k kap i ê kau-iá ,  Bí-hoat-ap kap i ê kau-iá ,  kiōng sì chō siâⁿ ,  hō͘ in , 38 Koh tùi Ka-tek chi-phài ê gia̍p-tiong ,  chiong Ki-lia̍t ê La̍h-boa̍t ,  chiū-sī thâi-sí-lâng-ê tô-siám ê siâⁿ ,  kap i ê kau-iá ,  í-ki̍p Má-hap-liām kap i ê kau-iá ; 39 Hi-si̍t-pún kap i ê kau-iá ,  Ngá-siā kap i ê kau-iá ,  kiōng sì chō siâⁿ ,  hō͘ in , 40 Lī-bī lâng kî-û ê chong-cho̍k ,  chiū-sī Bí-la̍h-lī ê kiáⁿ-sun ,  chiàu in ê chong-cho̍k ,  liam-khau só͘ tit-tio̍h chiah ê siâⁿ ,  kiōng cha̍p-jī chō siâⁿ , 41 Lī-bī lâng tī Í-sek-lia̍t ê gia̍p-tiong só͘ tit-tio̍h ê siâⁿ ,  kiōng sì-cha̍p-poeh chō siâⁿ ,  kap in ê kau-iá , 42 Chiah ê siâⁿ sì-ûi lóng ū i ê kau-iá ,  ta̍k-ê lóng sī án-ni , 43 Án-ni Iâ-hô-hoa chiong I chêng chiù-chōa beh hō͘ in lia̍t-chó͘ ê choân-tōe ,  hō͘ Í-sek-lia̍t lâng ;  in chiū tit-tio̍h chòe-gia̍p ,  tiàm tī-hia khiā-khí , 44 Iâ-hô-hoa chiàu I tùi in ê lia̍t-chó͘ it-chhè só͘ chiù-chōa-ê ,  hō͘ in sì-ûi pêng-an ;  in ê tùi-te̍k ,  bô chi̍t-lâng ōe khiā-tiâu tī in ê bīn-chêng ;  Iâ-hô-hoa chiong in ê tùi-te̍k lóng kau tī in ê chhiú , 45 Kìⁿ Iâ-hô-hoa tùi Í-sek-lia̍t ke só͘ kóng ê hó-ōe ,  bô chi̍t-kù lo̍k-khong ,  lóng ū èng-giām , 
