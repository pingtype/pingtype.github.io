1 Iok-tàn hô sai-sì ê A-mô͘-lī lâng chiah ê ông ,  kap óa-hái ê Ka-lâm lâng chiah ê ông ,  thiaⁿ-kìⁿ Iâ-hô-hoa tī Í-sek-lia̍t lâng ê bīn-chêng hō͘ Iok-tàn ê chúi ta-khì ,  thèng-hāu lán kè-khì ;  in ê sim in-ūi Í-sek-lia̍t lâng ê iân-kò͘ chiū sit-táⁿ ,  sîn put-hū-thé , 2 Hit-sî Iâ-hô-hoa tùi Iok-su-a kóng ,  Lí tio̍h chhòng hé-chio̍h to ,  tē-jī pái kā Í-sek-lia̍t lâng kiâⁿ kat-lé , 3 Iok-su-a chiū chhòng hé-chio̍h to ,  tī tû-khì-phê soaⁿ hia ,  kā Í-sek-lia̍t lâng kiâⁿ kat-lé , 4 Iok-su-a kā in kiâⁿ kat-lé ê iân-kò͘ ,  sī in-ūi tùi Ai-ki̍p chhut-lâi ê chèng peh-sìⁿ ,  kìⁿ ōe kau-chiàn ê ta-po͘-teng ,  chhut Ai-ki̍p í-āu tī lō͘-ni̍h sí tī khòng-iá , 5 In-ūi chhut-lâi ê chèng peh-sìⁿ lóng siū kat-lé ;  to̍k-to̍k chhut Ai-ki̍p í-āu tī khòng-iá ê lō͘-ni̍h só͘ siⁿ ê chèng peh-sìⁿ ,  lóng bô siū kat-lé , 6 Í-sek-lia̍t lâng tī khòng-iá kiâⁿ sì-cha̍p nî ,  kàu chèng peh-sìⁿ ,  chiū-sī chhut Ai-ki̍p ê chiàn-sū ,  it-chīn siau-bia̍t ;  in-ūi in bô thiaⁿ-thàn Iâ-hô-hoa ê ōe ,  Iâ-hô-hoa bat tùi in chiù-chōa ,  m̄-hō͘ in khòaⁿ-kìⁿ Iâ-hô-hoa tùi in lia̍t-chó͘ só͘ chiù-chōa beh siúⁿ-sù lán ê tōe ,  chiū-sī lâu lin kap bi̍t ê tōe , 7 In ê kiáⁿ-sun ,  chiū-sī I só͘ heng-khí lâi sòa-chiap in ê ,  lóng bô siū kat-lé ,  in-ūi in tī lō͘-ni̍h bô kā in kiâⁿ kat-lé ;  Iok-su-a chiah kā in kiâⁿ , 8 Peh-sìⁿ lóng siū kat-lé bêng-pe̍k ,  chiū tiàm tī iâⁿ-lāi ka-kī ê só͘-chāi ,  thèng-hāu hó , 9 Iâ-hô-hoa tùi Iok-su-a kóng ,  Góa kin-á-ji̍t chiong Ai-ki̍p ê lêng-jio̍k î-sóa lī-khui lín ;  tùi án-ni hit só͘-chāi miâ kiò Kiat-kah ,  ti̍t-kàu kin-á-ji̍t , 10 Hit-sî Í-sek-lia̍t lâng chat-iâⁿ tī Kiat-kah ;  hit-ge̍h cha̍p-sì ê-hng ,  tī Iâ-lī-ko ê pîⁿ-iûⁿ siú pôaⁿ-kè-choeh , 11 Pôaⁿ-kè-choeh ê keh-ji̍t in chiū chia̍h hit só͘-chāi só͘ chhut ê ,  tú-tú hit-ji̍t chia̍h bô-kàⁿ-piáⁿ kap hang ê ngó͘-kok ; 12 in chia̍h hit só͘-chāi só͘ chhut ê ,  keh-ji̍t má-ná chiū thêng-hioh ;  Í-sek-lia̍t lâng iā bô koh ū má-ná ;  hit-nî in chiū chia̍h Ka-lâm tōe ê thó͘-sán , 13 Iok-su-a óa-kūn Iâ-lī-ko ê sî kia̍h-ba̍k khòaⁿ ,  khòaⁿ-kìⁿ ū chi̍t-lâng chhiú pu̍ih-to ,  khiā tī i ê tùi-bīn ;  Iok-su-a kūn-óa i ,  mn̄g i kóng ,  Lí sī ūi goán ê ,  á-sī ūi goán ê tùi-te̍k ah?14 I ìn kóng ,  Bô ,  góa lâi sī chòe Iâ-hô-hoa ê kun-tiúⁿ ,  Iok-su-a chiū phak tī tōe-ni̍h pài i ,  kóng ,  Góa ê Chú bēng-lēng lô͘-po̍k sím-mi̍h?15 Iâ-hô-hoa ê kun-tiúⁿ tùi Iok-su-a kóng ,  Thǹg lí kha-ni̍h ê ôe ,  in-ūi lí só͘ khiā ê só͘-chāi sī sèng ê ;  Iok-su-a chiū chiàu án-ni kiâⁿ , 
