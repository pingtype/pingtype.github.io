1 Í-sek-lia̍t lâng ê choân-hōe lóng chū-chi̍p tī Sī-lô ,  tah hōe-bō͘ tī-hia ;  in-ūi tōe-hng í-keng hō͘ in khah-iâⁿ , 2 Í-sek-lia̍t lâng tiong ,  iáu ū chhit chi-phài bē tit-tio̍h in ê gia̍p , 3 Iok-su-a tùi Í-sek-lia̍t lâng kóng ,  Iâ-hô-hoa ,  lín lia̍t-chó͘ ê Siōng-tè ,  só͘ siúⁿ-sù lín ê tōe ,  lín iân-chhiân m̄-khì chhú i ,  beh kàu tī-sî ah?4 Lín ta̍k chi-phài tio̍h kéng saⁿ-lâng ,  góa beh chhe in khì ;  in chiū khí-sin piàn-kiâⁿ hit ê tōe ,  chiàu in ê hūn-gia̍h ūi-tô͘ ,  chiū tò-lâi góa chia , 5 In tio̍h chiong tōe pun chòe chhit-hūn ;  Iû-tāi iû-goân tī lâm-hng ,  tiàm tī i ê kéng-lāi ;  Iok-sek ke iû-goân tī pak-hng tiàm tī i ê kéng-lāi , 6 Lín tio̍h chiong tōe pun chòe chhit-hūn ,  ūi-tô͘ the̍h-lâi góa chia ;  góa chiū beh tī Iâ-hô-hoa lán Siōng-tè ê bīn-chêng kā lín liam-khau , 7 To̍k-to̍k Lī-bī lâng tī lín tiong-kan bô hūn ,  in-ūi Iâ-hô-hoa chè-si ê chit chiū-sī in ê gia̍p ;  Ka-tek Liû-piān kap Má-ná-se pòaⁿ-chi-phài ,  í-keng tī Iok-tàn hit-pêng tang-sì tit-tio̍h tōe chòe-gia̍p ,  chiū-sī Iâ-hô-hoa ê lô͘-po̍k Mô͘-se só͘ hō͘ in ê  , 8 Hiah ê lâng khí-sin khì ;  Iok-su-a bēng-lēng hiah-ê khì beh ūi tē-tô͘ ê lâng kóng ,  Lín khì piàn-kiâⁿ hit ê tōe ,  ūi-tô͘ tò-tńg-lâi góa chia ;  góa beh tī Sī-lô chia ,  Iâ-hô-hoa ê bīn-chêng ,  kā lín liam-khau , 9 In chiū khì ,  piàn-kiâⁿ hit ê tōe ,  chiàu in ê siâⁿ ūi-chòe chhit-hūn ,  kì tī chheh-ni̍h ,  tò-tńg kàu Sī-lô ê iâⁿ-tiong ,  kìⁿ Iok-su-a , 10 Iok-su-a chiū tī Sī-lô Iâ-hô-hoa ê bīn-chêng ,  kā in liam-khau ;  Iok-su-a tī-hia pun-tōe hō͘ Í-sek-lia̍t lâng ,  chiàu in ê chong-cho̍k , 11 Kā Piān-ngá-bín ê chi-phài liam-khau ,  chiàu in ê chong-cho̍k só͘ tit-tio̍h ê tōe ;  hit ê kài sī tī Iû-tāi ê kiáⁿ-sun ,  Iok-sek ê kiáⁿ-sun ê tiong-kan , 12 In pak-pêng ê kài ,  sī tùi Iok-tàn hô khí ;  i ê kài chiūⁿ-khì kàu Iâ-lī-ko piⁿ-á ê pak-sì ,  koh chiūⁿ-khì ,  pôaⁿ-kè soaⁿ ,  ǹg sai-sì khì ,  ti̍t-ti̍t kàu Pek-a-bûn ê khòng-iá , 13 Hit ê kài tùi-hia khì kàu Lō͘-su ,  kàu Lō͘-su lâm-sì ê piⁿ-á ( Lō͘-su chiū-sī Pek-te̍k-lī) I ê kài koh lo̍h-khì kàu A-tha-lio̍k-a-ta̍t ,  óa-kūn ē-bīn ê Pek-hô-lûn lâm-pêng ê soaⁿ ; 14 i ê kài tùi sai-sì oat-lo̍h lâm ,  tùi Pek-hô-lûn thâu-chêng lâm-sì ê soaⁿ ,  ti̍t-kàu Iû-tāi lâng ê siâⁿ Ki-lia̍t-pa-le̍k ,  (chiū-sī Ki-lia̍t-iâ-lîm) ;  che sī in sai-sì ê kài , 15 Lâm-pêng sī tùi Ki-lia̍t-iâ-lîm ê ke̍k-thâu khí ;  i ê kài tùi sai-sì chhut ,  kàu Nî-hut-to-a ê chúi-chôaⁿ ; 16 i ê kài koh lo̍h-khì kàu Piān-him-lùn soaⁿ-kok tùi-bīn ê soaⁿ-piⁿ ,  chiū-sī Lī-hoa̍t-im soaⁿ-kok pak-sì ê soaⁿ ;  koh lo̍h-khì kàu Him-lùn soaⁿ-kok ,  kàu Iâ-pò͘-su ê lâm-pêng ;  koh lo̍h-khì kàu Ún-lô-kiat ; 17 koh tùi pak-sì chhut-khì ,  kàu Ún-sī-le̍k ,  chhut-khì kàu A-to͘-bêng soaⁿ-phiâⁿ tùi-bīn ê Ki-lī-lio̍k ,  koh lo̍h-khì kàu Liû-piān ê kiáⁿ Pho-hán ê chio̍h-pôaⁿ , 18 Koh khì A-la̍h-pa tùi-bīn pak-sì ê piⁿ-á ,  lo̍h-khì kàu A-la̍h-pa ; 19 i ê kài kàu Pek-hat-la̍h pak-sì ê piⁿ-á ;  chit ê kài ti̍t-ti̍t kàu Iâm-hái pak-pêng ê hái-oan ,  chiū-sī Iok-tàn lâm-sì ê hô-kháu ;  che sī i lâm-pêng ê kài ; 20 tang-pêng ê kài kàu Iok-tàn hô ,  Che sī Piān-ngá-bín lâng ê gia̍p ,  chiàu in ê chong-cho̍k ,  in sì-ûi ê kau-kài , 21 Piān-ngá-bín ê chi-phài chiàu in ê chong-cho̍k só͘ tit-tio̍h ê siâⁿ ,  chiū-sī Iâ-lī-ko ,  Pek-hat-la̍h ,  I-be̍k-ki-sek ; 22 Pek-a-la̍h-pa ,  Sé-má-liám ,  Pek-te̍k-lī ; 23 A-bûn ,  Pa-la̍h ,  Gô-hut-la̍h ; 24 Ki-hoat-a-mô͘-nî ,  Gô-hut-nî ,  Ka-pa ;  kiōng cha̍p-jī chō siâⁿ ,  kap i ê hiuⁿ-siā , 25 Koh ū Ki-piàn ,  La̍h-má ,  Pí-lo̍k ; 26 Bí-su-pa ,  Ki-hui-la̍h ,  Mô͘-sat ; 27 Lī-kian ,  I-lī-pì-le̍k ,  Tha-la̍h-la̍h ; 28 Sé-la̍h ,  Í-lī-hut ,  Iâ-pò͘-su ,  chiū-sī Iâ-lō͘-sat-léng ,  Ki-pí-a ,  Ki-lia̍t ;  kiōng cha̍p-sì chō siâⁿ ,  kap i ê hiuⁿ-siā ,  Che sī Piān-ngá-bín lâng só͘ tit-tio̍h ê gia̍p ,  chiàu in ê chong-cho̍k , 
