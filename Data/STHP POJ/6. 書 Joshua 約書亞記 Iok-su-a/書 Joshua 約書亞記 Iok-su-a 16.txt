1 Iok-sek ê kiáⁿ-sun liam-khau só͘ tit-tio̍h ê tōe ,  sī tùi óa-kūn Iâ-lī-ko ê Iok-tàn hô khí ,  tī Iâ-lī-ko chúi ê tang-pêng ,  tùi Iâ-lī-ko chiūⁿ-khì ,  thàng-kè soaⁿ-tōe ê khòng-iá ,  kàu Pek-te̍k-lī ; 2 koh tùi Pek-te̍k-lī kàu Lō͘-su ,  liân kàu A-ki lâng ê kéng-kài ,  kàu A-tha-lio̍k ; 3 koh ǹg-sai lo̍h-khì kàu Ap-lī-thê lâng ê kéng-kài ,  kàu ē-bīn ê Pek-hô-lûn ê kéng-kài ,  ti̍t-kàu Ki-sek ,  thàng-kàu hái ûi-chí , 4 Iok-sek ê kiáⁿ Má-ná-se Í-hoat-liân chiū tit-tio̍h che chòe in ê gia̍p , 5 Í-hoat-liân kiáⁿ-sun ê kéng-kài ,  chiàu in ê chong-cho̍k só͘ tit-tio̍h ê ,  kì tī ē-bīn ;  in ê gia̍p tang-sì ê kài sī A-tha-lio̍k-a-ta̍t kàu téng-bīn ê Pek-hô-lûn ; 6 hit ê kài ǹg sai thàng-kàu pak-pêng ê Bi̍t-bí-tha ,  hit ê kài ǹg tang se̍h kàu Tha-la̍p-sī-lô ,  koh liân kàu Ngá-lô-hap ê tang-pêng , 7 Tùi Ngá-lô-hap lo̍h-khì kàu A-tha-lio̍k ,  koh kàu Ná-la̍h ,  thàu-kàu Iâ-lī-ko ,  thàng-kàu Iok-tàn ûi-chí , 8 Hit ê kài tùi Tha-phó͘-a ǹg-sai ,  kàu Ka-ná hô ,  thàng-kàu hái ûi-chí ,  Che chiū-sī Í-hoat-liân lâng ê chi-phài ,  chiàu in ê chong-cho̍k ,  só͘ tit-tio̍h ê gia̍p , 9 Lēng-gōa tī Má-ná-se kiáⁿ-sun ê gia̍p-tiong ,  ū hun-piat ê siâⁿ ;  hiah ê siâⁿ ,  kap i ê hiuⁿ-siā ,  lóng pun hō͘ Í-hoat-liân lâng , 10 In bô kóaⁿ-chhut tiàm tī Ki-sek ê Ka-lâm lâng ;  chóng-sī Ka-lâm lâng tiàm tī Í-hoat-liân lâng ê tiong-kan ,  chòe khó͘-kang ê lô͘-po̍k ,  kàu kin-á-ji̍t , 
