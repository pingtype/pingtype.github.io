1 Tī Iok-tàn hit-pêng ǹg ji̍t-chhut ê só͘-chāi ,  tùi A-lùn ê soaⁿ-kok kàu Hek-bûn soaⁿ ,  kap tang-sì A-la̍h-pa ê choân-tōe ,  Í-sek-lia̍t lâng phah hiah ê ông ,  chhú in ê tōe ,  kì tī ē-tóe , 2 A-mô͘-lī lâng ê ông ,  chiū-sī khiā-khí tī Hi-si̍t-pún ê Se-hông ,  i só͘ koán ê tōe ,  sī tùi A-lùn soaⁿ-kok-piⁿ ê A-lô-jíⁿ ,  kap soaⁿ-kok-tiong ê siâⁿ ,  í-ki̍p Ki-lia̍t ê chi̍t-pòaⁿ ,  ti̍t-kàu A-bûn lâng ê kéng-kài ,  chiū-sī Ngá-phok hô , 3 Koh A-la̍h-pa tang-sì kàu Ki-nî-lia̍t hái ,  koh kàu tang-sì A-la̍h-pa ê hái ,  chiū-sī Iâm-hái ,  thàng-kàu Pek-iâ-se-boa̍t ê lō͘ ,  í-ki̍p lâm-hng ,  ti̍t-kàu Pí-su-ka ê soaⁿ-kha ; 4 koh ū Pa-sán ông Go̍k ê kéng-kài ,  i sī Lī-hoa̍t-im lâng só͘ chhun ê ,  tiàm tī A-su-tha-lio̍k kap Í-tek-lâi ; 5 i só͘ koán ê tōe ,  sī Hek-bûn soaⁿ ,  Sat-ka ,  Pa-san choân-tōe ,  kàu Ki-su̍t lâng kap Má-ka lâng ê kéng-kài ,  í-ki̍p Ki-lia̍t ê chi̍t-pòaⁿ ,  ti̍t-kàu Hi-si̍t-pún ông Se-hông ê kéng-kài , 6 In sī Iâ-hô-hoa ê lô͘-po̍k Mô͘-se kap Í-sek-lia̍t lâng só͘ phah ê ;  Iâ-hô-hoa ê lô͘-po̍k Mô͘-se chiong in ê tōe hō͘ Liû-piān lâng ,  Ka-tek lâng ,  kap Má-ná-se pòaⁿ-chi-phài ê lâng chòe-gia̍p , 7 Tī Iok-tàn ê sai-pêng ,  tùi Lī-pa-lùn soaⁿ-kok ê Pa-le̍k-ka-tek ,  kàu chiūⁿ-khì Se-jíⁿ ê Hap-la̍h soaⁿ ,  Iok-su-a kap Í-sek-lia̍t lâng phah in ê tōe ;  Iok-su-a chiū chiong tōe pun hō͘ Í-sek-lia̍t kok chi-phài chiàu in ê chong-cho̍k chòe-gia̍p ; 8 chiū-sī tī soaⁿ-tōe ,  tī pîⁿ-iûⁿ ,  tī A-la̍h-pa ,  tī soaⁿ-kha ,  tī khòng-iá ,  tī lâm-hng ê tōe ,  sī Hek lâng ,  A-mô͘-lī lâng ,  Ka-lâm lâng ,  Pí-lī-sé lâng ,  Hi-bī lâng ,  Iâ-pò͘-su lâng chiah ê ông kì tī ē-tóe ; 9 chi̍t-ê sī Iâ-lī-ko ông ;  chi̍t-ê sī óa-kūn Pek-te̍k-lī Ai siâⁿ ê ông ; 10 chi̍t-ê sī Iâ-lō͘-sat-léng ông ;  chi̍t-ê sī Hi-pek-lûn ông ; 11 chi̍t-ê sī Iâ-boa̍t ông ;  chi̍t-ê sī La̍h-kiat ông ; 12 chi̍t-ê sī I-ki-lûn ông ;  chi̍t-ê sī Ki-sek ông ; 13 chi̍t-ê sī Tí-phek ông ;  chi̍t-ê sī Ki-tak ông ; 14 chi̍t-ê sī Hô-jíⁿ-má ông ;  chi̍t-ê sī A-la̍h-tek ông ; 15 chi̍t-ê sī Li̍p-ná ông ;  chi̍t-ê sī A-tō-lân ông ; 16 chi̍t-ê sī Má-ki-tāi ông ;  chi̍t-ê sī Pek-te̍k-lī ông ; 17 chi̍t-ê sī Tha-phó͘-a ông ;  chi̍t-ê sī Hi-hut ông ; 18 chi̍t-ê sī A-hut ông ;  chi̍t-ê sī La̍h-sa-lûn ông ; 19 chi̍t-ê sī Má-tùn ông ;  chi̍t-ê sī Hā-só ông ; 20 chi̍t-ê sī Sin-lûn-bí-lûn ông ;  chi̍t-ê sī Ap-soah ông ; 21 chi̍t-ê sī Tha-la̍p ông ;  chi̍t-ê sī Bí-kiat-to ông ; 22 chi̍t-ê sī Ki-te-su ông ;  chi̍t-ê sī óa-kūn Ka-bi̍t ê Iok-liām ông ; 23 chi̍t-ê sī To-jíⁿ soaⁿ-thâu ê To-jíⁿ ông ;  chi̍t-ê sī Kiat-kah ê Ko-ìn ông ; 24 chi̍t-ê sī Tek-sat ông ;  kè-kiōng saⁿ-cha̍p-it ê ông , 
