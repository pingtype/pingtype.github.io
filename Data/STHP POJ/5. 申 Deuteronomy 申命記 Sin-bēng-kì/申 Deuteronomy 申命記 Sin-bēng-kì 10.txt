1 Hit-sî Iâ-hô-hoa kā góa kóng ,  Lí tio̍h phah nn̄g tè chio̍h-pi ,  chhin-chhiūⁿ chêng ê khoán ,  chiūⁿ-soaⁿ lâi Góa chia ;  koh tio̍h chòe chi̍t ê chhâ ê kūi , 2 Lí chêng só͘ phah-chi̍h hiah ê pi ,  hit téng-bīn ê ōe ,  Góa beh siá tī chiah ê pi ê téng-bīn ;  lí tio̍h hē in tī kūi-lāi , 3 Góa chiū ēng chō-kiap-chhâ chòe chi̍t ê kūi ,  koh phah nn̄g-tè chio̍h-pi chhin-chhiūⁿ chêng ê khoán ;  góa chhin-chhiú the̍h chit nn̄g-tè pi chiūⁿ-soaⁿ , 4 Iâ-hô-hoa chiong I tī tōa-hōe ê ji̍t ,  tī soaⁿ-téng ,  tùi hé-tiong kā lí kóng ê cha̍p-kài ,  chiàu chêng só͘ siá ê khoán ,  siá tī hiah ê pi-ni̍h ;  Iâ-hô-hoa chiū chiong hiah-ê kau-tài góa , 5 Góa oa̍t-tńg-sin lo̍h-soaⁿ ,  chiong hiah ê pi hē tī góa só͘ chòe ê kūi ,  chiàu Iâ-hô-hoa ê bēng-lēng ;  kàu-taⁿ iáu tī-hia , 6 (Í-sek-lia̍t lâng tùi Pí-lô-pí-nî-a-kan khí-sin ,  kàu Mô͘-se-la̍h ;  A-lûn sí tī-hia ,  chiū bâi-chòng tī-hia ;  i ê kiáⁿ Í-lī-a-sat sòa-chiap i tam-tng chè-si ê chit , 7 In tùi hia khí-sin ,  kàu Kok-ko-tāi ,  koh tùi Kok-ko-tāi kàu Iok-pa-tha ,  chiū-sī ū khoe-chúi ê tōe ; 8 hit-sî Iâ-hô-hoa hun-piat Lī-bī chi-phài ,  kng Iâ-hô-hoa ê iok-kūi ,  khiā tī Iâ-hô-hoa ê bīn-chêng lâi ho̍k-sāi I ,  hōng I ê miâ lâi chiok-hok ,  kàu kin-á-ji̍t ; 9 só͘-í Lī-bī tī i ê hiaⁿ-tī-tiong bô-hūn bô-gia̍p ,  Iâ-hô-hoa sī i ê sán-gia̍p ,  chiàu Iâ-hô-hoa lí ê Siōng-tè só͘ tùi i kóng ê , )10 Góa koh chhin-chhiūⁿ thâu-pái tiàm tī soaⁿ-téng sì-cha̍p ji̍t sì-cha̍p mî ;  hit-pái Iâ-hô-hoa iā thiaⁿ góa ,  Iâ-hô-hoa m̄-kam bia̍t lí , 11 Iâ-hô-hoa kā góa kóng ,  Lí khí-lâi chòe-thâu kiâⁿ tī peh-sìⁿ ê bīn-chêng ,  hō͘ in ji̍p-khì sêng-chiap Góa só͘ tùi in ê lia̍t-chó͘ chiù-chōa beh hō͘ in ê tōe , 12 Í-sek-lia̍t ah ,  taⁿ Iâ-hô-hoa lí ê Siōng-tè ài lí sím-mi̍h ah? Kiám-m̄-sī to̍k-to̍k ài lí kèng-ùi Iâ-hô-hoa lí ê Siōng-tè ,  kiâⁿ I it-chhè ê tō-lō͘ ,  thiàⁿ I ,  chīn-sim chīn-sèng ho̍k-sāi Iâ-hô-hoa lí ê Siōng-tè ; 13 siú Iâ-hô-hoa chiah ê kài-bēng ,  kap I ê lu̍t-lē ,  chiū-sī góa kin-á-ji̍t só͘ bēng-lēng lí ê ,  ūi-tio̍h beh hō͘ lí tit-tio̍h hok-khì mah?14 Khòaⁿ ah ,  thiⁿ kap chiah ê thiⁿ ê thiⁿ ,  tōe kap tōe-chiūⁿ só͘-ū-ê ,  lóng sio̍k Iâ-hô-hoa lí ê Siōng-tè , 15 Iâ-hô-hoa to̍k-to̍k hoaⁿ-hí lí ê lia̍t-chó͘ ,  thiàⁿ in ,  kéng in ê hō͘-è tī bān peh-sìⁿ tiong ,  chiū-sī lín chiah-ê ,  chhin-chhiūⁿ kin-á-ji̍t chiū-sī , 16 Só͘-í lín tio̍h kā lín ê sim kiâⁿ kat-lé ,  m̄-thang ngī lín ê ām-kún , 17 In-ūi Iâ-hô-hoa lín ê Siōng-tè ,  I sī chiah ê siōng-tè ê Siōng-tè ,  chiah ê chú ê Chú ,  I sī chì-tōa ê Siōng-tè ,  ū lêng-le̍k koh thang kiaⁿ-ùi-ê ;  bô ēng gōa-māu chhú-lâng ,  iā bô siū pò͘-lō͘ , 18 I ūi-tio̍h ko͘-jî kap kóaⁿ-hū phòaⁿ-toàn ;  koh thiàⁿ chhut-gōa lâng ,  hō͘ i chia̍h-chhēng ; 19 só͘-í lín tio̍h thiàⁿ chhut-gōa lâng ,  in-ūi lín iā bat chhut-gōa tī Ai-ki̍p tōe , 20 Lí tio̍h kèng-ùi Iâ-hô-hoa lí ê Siōng-tè ,  ho̍k-sāi I ,  kiat-liân I ,  kí I ê miâ lâi chiù-chōa , 21 I sī lí só͘ o-ló ê ,  sī lí ê Siōng-tè ,  ūi-tio̍h lí chòe hit ê tōa koh thang kiaⁿ ê sū ,  sī lí chhin-ba̍k só͘ khòaⁿ-kìⁿ-ê , 22 Lí ê lia̍t-chó͘ chhit-cha̍p lâng lo̍h Ai-ki̍p ,  taⁿ Iâ-hô-hoa lí ê Siōng-tè hō͘ lí chhin-chhiūⁿ thiⁿ-téng ê chhiⁿ hiah-nih chōe , 
