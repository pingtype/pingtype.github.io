1 Ta̍k-pái kàu chhit-nî ê lō͘-bé ,  lí tio̍h kiâⁿ tháu-pàng , 2 Tháu-pàng ê lē ,  chiū-sī án-ni ;  hoān-nā chè-chú chioh chhù-piⁿ-ê ,  tio̍h tháu-pàng ;  m̄-thang tùi lí ê chhù-piⁿ kap hiaⁿ-tī tui-thó ;  in-ūi Iâ-hô-hoa ê tháu-pàng í-keng soan-pò͘ lah , 3 Nā-sī gōa-kok lâng lí thang kā i tui-thó só͘ khiàm ê ;  to̍k-to̍k lí ê mi̍h tī lí ê hiaⁿ-tī ê ,  lí ê chhiú tio̍h tháu-pàng i , 4 Lí nā liû-sim thiaⁿ Iâ-hô-hoa lí Siōng-tè ê ōe ,  chip-siú lâi kiâⁿ góa kin-á-ji̍t só͘ bēng-lēng lí che it-chhè ê kài-bēng ,  chiū beh tī lín tiong-kan bô sòng-hiong lâng ;  in-ūi tī Iâ-hô-hoa lí ê Siōng-tè só͘ siúⁿ-sù lí chòe-gia̍p ê tōe ,  Iâ-hô-hoa beh tōa-tōa sù-hok lí , 5 6 In-ūi Iâ-hô-hoa lí ê Siōng-tè beh chiàu I só͘ èng-ún sù-hok lí ;  lí beh chioh hō͘ chōe-chōe kok ,  iā lí m̄-bián chioh ;  lí beh koán-hat chōe-chōe kok ,  iā in bōe koán-hat lí , 7 Tī Iâ-hô-hoa lí ê Siōng-tè só͘ siúⁿ-sù lí ê tōe ,  nā tī lí chi̍t ê siâⁿ-mn̂g-lāi ,  lí ê hiaⁿ-tī tiong ,  ū chi̍t ê sòng-hiong lâng kap lí tī-teh ,  chiū m̄-thang tùi lí sòng-hiong ê hiaⁿ-tī ngī lí ê sim ,  kiu lí ê chhiú ; 8 tek-khak tio̍h tùi i khui lí ê chhiú ,  chiàu i só͘ khiàm-ēng ê chioh i ,  pó͘ i ê bô-kàu , 9 Lí tio̍h ka-kī kín-sīn ,  kiaⁿ-liáu lí sim-lāi ū pháiⁿ liām-thâu ,  kóng ,  Tē-chhit nî ,  tháu-pàng ê nî ,  kūn lah ,  lí chiū gîn lí sòng-hiong ê hiaⁿ-tī ,  lóng m̄ hō͘ i ,  tì-kàu i ūi-tio̍h lí kiû-kiò Iâ-hô-hoa ,  lí chiū ū-chōe ; 10 lí tek-khak tio̍h hō͘ i ;  hō͘ i ê sî ,  sim-lāi m̄-thang hoân-ló ;  in-ūi tùi chit ê sū ,  Iâ-hô-hoa lí ê Siōng-tè beh tī lí it-chhè só͘ kiâⁿ ê ,  kap lí ê chhiú só͘ chòe ê ,  sù-hok lí , 11 In-ūi tī hit só͘-chāi ,  sòng-hiong lâng éng bōe tn̄g ;  só͘-í góa bēng-lēng lí kóng ,  Tī lí ê kéng-lāi ,  tek-khak tio̍h tùi lí ê hiaⁿ-tī ,  sòng-hiong ê ,  khiàm-kheh ê ,  lâi khui lí ê chhiú , 12 Lí ê hiaⁿ-tī tiong ,  nā ū chi̍t-ê Hi-pek-lâi ê ta-po͘-lâng ,  á-sī Hi-pek-lâi ê cha-bó͘-lâng ,  bōe hō͘ lí ,  ho̍k-sāi lí la̍k-nî ;  kàu tē-chhit nî ,  chiū tháu-pàng i khì chū-iû , 13 Lí tháu-pàng i khì chū-iû ê sî ,  m̄-thang hō͘ i khang-chhiú khì ; 14 tio̍h tùi lí ê iûⁿ-kûn ,  gō͘-kak-tiûⁿ ,  chiú-khut tiong ,  chōe-chōe hō͘ i ;  chiàu Iâ-hô-hoa lí Siōng-tè só͘ sù-hok lí ê ,  lâi hō͘ i , 15 Tio̍h kì-tit lí tī Ai-ki̍p tōe chòe lô͘-châi ,  Iâ-hô-hoa lí ê Siōng-tè kiù-sio̍k lí ;  in-ūi án-ni ,  góa kin-á-ji̍t bēng-lēng lí chit ê sū , 16 I nā tùi lí kóng ,  Góa bô beh lī-khui lí ,  in-ūi i thiàⁿ lí kap lí ê ke-koàn ,  koh in-ūi tiàm lí hia khiā chin-hó ; 17 lí tio̍h ēng chǹg-á tùi mn̂g-ni̍h kǹg i ê hī-á ,  i chiū éng-éng chòe lí ê lô͘-po̍k ,  Lí khoán-thāi lí ê lú-pī iā sī án-ni , 18 Lí tháu-pàng i khì chū-iû ê sî ,  m̄-thang lia̍h-chòe khek-khui ,  in-ūi i ho̍k-sāi lí la̍k-nî ,  pí chhiàⁿ-kang-ê têng-pē ta̍t ;  Iâ-hô-hoa lí ê Siōng-tè beh tī lí só͘ chòe it-chhè ê sū ,  sù-hok lí , 19 Kìⁿ-nā gû-kûn iûⁿ-kûn ,  thâu-chúi-siⁿ-ê ,  kang-ê ,  lí tio̍h hun-piat chòe-sèng ,  kui hō͘ Iâ-hô-hoa lí ê Siōng-tè ;  gû-kûn thâu-chúi-siⁿ-ê ,  m̄-thang chòe-kang ;  iûⁿ-kûn thâu-chúi-siⁿ-ê ,  m̄-thang chián i ê mn̂g , 20 Lí kap lí ê ke-koàn ,  ta̍k-nî tio̍h chia̍h i tī Iâ-hô-hoa lí Siōng-tè ê bīn-chêng ,  chiū-sī tī Iâ-hô-hoa só͘ beh kéng ê só͘-chāi , 21 Nā ū phòa-siùⁿ ê ,  he̍k-sī pái-kha ,  he̍k-sī chhiⁿ-mî ,  bô-lūn ū sím-mi̍h pháiⁿ ê phòa-siùⁿ ,  lóng m̄-thang chòe-chè hiàn hō͘ Iâ-hô-hoa lí ê Siōng-tè ; 22 thang tī lí ê mn̂g-lāi chia̍h i ;  bô chheng-khì kap chheng-khì ê lâng lóng thang ,  chhin-chhiūⁿ chia̍h lêng-iông kap lo̍k chi̍t-iūⁿ ; 23 to̍k-to̍k m̄-thang chia̍h i ê huih ;  tio̍h piàⁿ tī tōe-ni̍h ,  chhin-chhiūⁿ piàⁿ chúi chi̍t-iūⁿ , 
