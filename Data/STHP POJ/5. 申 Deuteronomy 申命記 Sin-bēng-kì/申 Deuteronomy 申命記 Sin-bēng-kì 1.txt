1 Mô͘-se tī Iok-tàn gōa ,  tī khòng-iá Só͘-hut tùi-bīn ê A-la̍h-pa ,  chiū-sī tī Pa-lân ,  Tô-hut ,  La̍h-pan ,  Hap-sé-lio̍k ,  Tí-sat-hap ê tiong-kan ,  tùi Í-sek-lia̍t ê chèng-lâng só͘ kóng ê ōe ,  kì tī ē-tóe , 2 Tùi Hô-lia̍t keng-kè Se-jíⁿ soaⁿ ê lō͘ kàu Ka-te-su Pa-nî-a ,  ū cha̍p-it ji̍t ê lō͘-chām , 3 Tī tē sì-cha̍p nî ,  cha̍p-it ge̍h chhoe-it ji̍t ,  Mô͘-se chiàu Iâ-hô-hoa it-chhè só͘ bēng-lēng i ê ,  lóng kā Í-sek-lia̍t lâng kóng , 4 Hit-sî i í-keng phah-iâⁿ khiā-khí tī Hi-si̍t-pún ê A-mô͘-lī ông Se-hông ,  kap khiā-khí tī Í-tek-lâi ,  A-su-tha-lio̍k ê Pa-san ông Go̍k ; 5 Mô͘-se tī Iok-tàn gōa ê Mô͘-ap tōe ,  khí-thâu thoân chit ê lu̍t-hoat kóng , 6 Iâ-hô-hoa lán ê Siōng-tè tī Hô-lia̍t hoan-hù lán kóng ,  Lín khiā-khí chit ê soaⁿ í-keng kú lah ; 7 tio̍h khí-sin oa̍t-tńg kàu A-mô͘-lī lâng ê soaⁿ-tōe ,  kap kūn-óa hia ê ta̍k só͘-chāi ,  tī A-la̍h-pa ,  tī soaⁿ-tōe ,  tī pîⁿ-iûⁿ ,  tī lâm-hng ,  iân-hái it-tài ,  Ka-lâm lâng ê tōe ,  kap Lī-pa-lùn ,  koh kàu tōa-hô ,  chiū-sī Pek-la̍h hô , 8 Taⁿ Góa ēng chit ê tōe pâi-lia̍t tī lín ê bīn-chêng ,  lín tio̍h ji̍p-khì tit-tio̍h i lâi chòe gia̍p ,  chiū-sī Iâ-hô-hoa tùi lín ê chó͘ ,  A-pek-la̍h-hán ,  Í-sat ,  Ngá-kok ,  chiù-chōa beh siúⁿ-sù in kap in ê hō͘-è ê tōe , 9 Hit-sî góa kā lín kóng ,  Lín ê chek-sêng ,  góa ka-kī chi̍t-ê tam-tng bōe khí , 10 Iâ-hô-hoa lín ê Siōng-tè hō͘ lín ke-thiⁿ chōe-chōe ,  khòaⁿ ah ,  lín kin-á-ji̍t chhin-chhiūⁿ thiⁿ-téng ê chhiⁿ hiah-chōe , 11 Goān Iâ-hô-hoa lín lia̍t-chó͘ ê Siōng-tè ,  hō͘ lín pí hiān-kim ke chheng-pē chōe ,  iā chiàu I só͘ èng-ún lín-ê sù-hok lín , 12 Lín ê tāng-tàⁿ ,  lín ê chek-sêng ,  kap lín ê oan-ke ,  góa ka-kī chi̍t-ê thái-thó tam-tng ōe khí ah?13 Lín tio̍h chiàu ta̍k chi-phài kéng ū tì-hūi ,  ū kiàn-sek ,  ū bêng-bōng ê lâng ,  góa siat-li̍p in chòe lín ê siú-léng , 14 Lín ìn góa kóng ,  Lí só͘-kóng-ê sī hó ,  thang kiâⁿ-i , 15 Góa chiū chiong lín ta̍k chi-phài ê siú-léng ,  chiū-sī ū tì-hūi ,  ū bêng-bōng ê lâng ,  siat-li̍p in chòe siú-léng ,  chiū-sī chhian-chóng ,  peh-chóng ,  ngó͘-si̍p-hu-tióng ,  si̍p-hu-tióng ,  kap iú-si ,  chiàu lín ê chi-phài ,  lâi koán-lí lín , 16 Tng-sî góa bēng-lēng lín ê sím-phòaⁿ-koaⁿ kóng ,  Lín tī lín hiaⁿ-tī tiong sím-phòaⁿ ,  he̍k-sī lâng kap i ê hiaⁿ-tī ,  á-sī kap in tiong-kan ê chhut-gōa lâng ,  ū saⁿ-kò ,  tio̍h chiàu kong-tō phòaⁿ-toàn ; 17 sím-phòaⁿ ê sî ,  m̄-thang khòaⁿ lâng ê gōa-māu ,  jio̍k kap kiông pîⁿ-pîⁿ tio̍h thiaⁿ i ;  m̄-thang kiaⁿ-ùi lâng ;  in-ūi sím-phòaⁿ sio̍k tī Siōng-tè ;  lín oh kái-koat ê sū ,  hō͘ i kàu góa chia ,  góa chiū phòaⁿ-toàn i , 18 Hit-sî góa chiong lín só͘ eng-kai kiâⁿ ê sū lóng bēng-lēng lín , 19 Lán chiàu Iâ-hô-hoa lán ê Siōng-tè só͘ bēng-lēng lán ê ,  tùi Hô-lia̍t khí-sin ,  keng-kè lín só͘ khòaⁿ-kìⁿ hit ê tōa koh thang kiaⁿ ê khòng-iá ,  lō͘ tùi A-mô͘-lī lâng ê soaⁿ-tōe ;  lán chiū kàu Ka-te-su Pa-nî-a , 20 Góa tùi lín kóng ,  Lín í-keng kàu Iâ-hô-hoa lán ê Siōng-tè siúⁿ-sù lán A-mô͘-lī lâng ê soaⁿ-tōe , 21 Khòaⁿ ah ,  Iâ-hô-hoa lín ê Siōng-tè ,  í-keng chiong hit ê tōe pâi-lia̍t tī lí ê bīn-chêng ;  lí tio̍h chiàu Iâ-hô-hoa lí ê lia̍t-chó͘ ê Siōng-tè só͘ tùi lí kóng ê ,  chiūⁿ-khì lâi tit-tio̍h i chòe-gia̍p ;  bo̍h-tit kiaⁿ ,  bo̍h-tit lún , 22 Hit-sî lín lóng chiū-kūn góa lâi kóng ,  Lán tio̍h chhe lâng tāi-seng khì ,  kā lán thau-khòaⁿ hit ê tōe ,  hê-hok lán ,  khòaⁿ lán tio̍h tùi sím-mi̍h lō͘ chiūⁿ-khì ,  sím-mi̍h siâⁿ ji̍p-khì , 23 Che ōe góa khòaⁿ chòe-hó ;  góa chiū tùi lín tiong-kan kéng cha̍p-jī lâng ,  múi chi-phài chi̍t lâng ; 24 in chiū oa̍t-tńg-sin chiūⁿ soaⁿ-tōe khì ,  kàu Í-si̍t-kok ê soaⁿ-kok ,  thau-khòaⁿ i , 25 In chhiú-ni̍h the̍h hit só͘-chāi ê ké-chí ,  tòa lâi kàu lán hia ,  hê-hok lán kóng ,  Iâ-hô-hoa lán ê Siōng-tè só͘ siúⁿ-sù lán-ê ,  sī hó ê thó͘-tōe , 26 Chóng-sī lín m̄-khéng chiūⁿ-khì ,  pōe Iâ-hô-hoa lín ê Siōng-tè ê bēng-lēng ; 27 koh tī lín ê pò͘-pîⁿ-lāi ai-oàn kóng ,  In-ūi Iâ-hô-hoa oàn-hūn lán ,  só͘-í chhōa lán chhut Ai-ki̍p tōe ,  beh chiong lán kau tī A-mô͘-lī lâng ê chhiú ,  châu-bia̍t lán , 28 Lán beh chiūⁿ-khì toh-lo̍h ah? Lán ê hiaⁿ-tī hō͘ lán sit-chì ,  kóng ,  Hia ê peh-sìⁿ pí lán khah tōa khah lò ,  siâⁿ khoah-tōa koh kian-kò͘ ,  koâiⁿ kàu tú-thiⁿ ;  koh goán tī-hia khòaⁿ-kìⁿ A-la̍p cho̍k ê lâng , 29 Góa chiū tùi lín kóng ,  Bo̍h-tit lún ,  bo̍h-tit kiaⁿ in , 30 Kiâⁿ tī lín ê bīn-chêng ê Iâ-hô-hoa lín ê Siōng-tè ,  beh thòe lín kau-chiàn ,  chhin-chhiūⁿ I tī Ai-ki̍p ūi-tio̍h lín lâi kiâⁿ tī lín ba̍k-chiu-chêng it-chhè ê sū ; 31 koh chhin-chhiūⁿ I kiâⁿ tī khòng-iá ,  tī-hia lí khòaⁿ-kìⁿ Iâ-hô-hoa lí ê Siōng-tè tī lí it-chhè só͘ kiâⁿ ê lō͘ ū cháiⁿ-iūⁿ iāng lí ,  chhin-chhiūⁿ lâng iāng i ê kiáⁿ chi̍t-iūⁿ ,  kàu lín kàu tī chit ê só͘-chāi , 32 Chóng-sī lín tī chit ê sū m̄-sìn Iâ-hô-hoa lín ê Siōng-tè ; 33 I tī lō͘-ni̍h ,  tī lín ê thâu-chêng teh kiâⁿ ,  kā lín chhē an-iâⁿ ê só͘-chāi ;  mî-sî ēng hé ,  ji̍t-sî ēng hûn ,  chí-sī lín só͘ tio̍h kiâⁿ ê lō͘ , 34 Iâ-hô-hoa thiaⁿ-kìⁿ chiah ê ōe ê siaⁿ ,  chiū siū-khì ,  chiù-chōa kóng , 35 Chit ê pháiⁿ sè-tāi ê lâng koat-toàn bô chi̍t-ê ōe khòaⁿ-kìⁿ Góa chiù-chōa siúⁿ-sù lín lia̍t-chó͘ ê hó-tōe ; 36 chí-ū Iâ-hu-nî ê kiáⁿ Ka-le̍k beh tit-tio̍h khòaⁿ-kìⁿ ;  koh Góa beh ēng i só͘ ta̍h-tio̍h ê tōe siúⁿ-sù i ,  kap i ê kiáⁿ-sun ;  in-ūi i choan-sim tè Iâ-hô-hoa , 37 Iâ-hô-hoa ūi-tio̍h lín ê iân-kò͘ iā siū-khì góa ,  kóng ,  Lí iā bōe tit-tio̍h ji̍p hit ê só͘-chāi ; 38 kun-sûi lí ê ,  Lùn ê kiáⁿ Iok-su-a ,  i beh ji̍p-khì hia ;  lí tio̍h ióng-chòng i ê sim-chì ,  in-ūi i beh hō͘ Í-sek-lia̍t lâng sêng-chiap hit ê só͘-chāi ; 39 koh lín ê gín-ná ,  chiū-sī lín só͘ kóng beh siū-lia̍h-ê ,  kap kin-á-ji̍t lín hiah-ê bōe hiáu hó-pháiⁿ ê kiáⁿ-jî ,  beh ji̍p-khì hia ;  Góa beh chiong hit só͘-chāi hō͘ in ,  in beh tit-tio̍h chòe-gia̍p ; 40 lūn-kàu lín ,  lín tio̍h oa̍t-tò-tńg khí-sin ,  tùi Âng-hái ê lō͘ khì khòng-iá , 41 Hit-sî lín ìn góa kóng ,  Goán tek-chōe Iâ-hô-hoa ;  taⁿ goán beh chiàu Iâ-hô-hoa goán ê Siōng-tè it-chhè só͘ bēng-lēng ê ,  chiūⁿ-khì kau-chiàn ,  Tùi hit-tia̍p lín ta̍k-lâng tòa kun-khì ,  sûi-piān chiūⁿ-khì soaⁿ-tōe , 42 Iâ-hô-hoa kā góa kóng ,  Lí tio̍h kā in kóng ,  M̄-thang chiūⁿ-khì ,  iā m̄-thang kau-chiàn ;  in-ūi Góa bô tī lín tiong-kan ,  kiaⁿ-liáu lín thâi-su tùi-te̍k , 43 Góa chiū kā lín kóng ;  chóng-sī lín m̄ thiaⁿ-thàn ,  pōe-ge̍k Iâ-hô-hoa ê bēng-lēng ,  chū-choan chiūⁿ-khì soaⁿ-tōe , 44 Tiàm tī soaⁿ-ni̍h ê A-mô͘-lī lâng chiū chhut-lâi kong-kek lín ,  chhin-chhiūⁿ phang tui-kóaⁿ lín chi̍t-poaⁿ ,  tī Se-jíⁿ thâi-iâⁿ lín ,  ti̍t-kàu Hô-jíⁿ-má , 45 Lín chiū tò-tńg lâi ,  tī Iâ-hô-hoa ê bīn-chêng thî-khàu ;  chóng-sī Iâ-hô-hoa m̄-thiaⁿ lín ê siaⁿ ,  iā m̄ àⁿ hī-khang ǹg lín , 46 Lín chiū tiàm tī Ka-te-su chōe-chōe ji̍t ,  chiàu lín tiàm tī-hia ê ji̍t , 
