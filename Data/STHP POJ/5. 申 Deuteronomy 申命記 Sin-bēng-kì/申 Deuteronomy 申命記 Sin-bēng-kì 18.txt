1 Chè-si Lī-bī lâng ,  thong Lī-bī ê chi-phài ,  in tī Í-sek-lia̍t tiong bô hūn bô gia̍p ;  in só͘ beh chia̍h-ê ,  chiū-sī Iâ-hô-hoa ê hé-chè ,  kap I ê gia̍p , 2 In tī in hiaⁿ-tī tiong bô sán-gia̍p ,  Iâ-hô-hoa chòe in ê sán-gia̍p ,  chiàu só͘ tùi in kóng ê , 3 Chè-si tùi peh-sìⁿ só͘ eng-kai tit-tio̍h ê hūn chiū-sī chiah-ê ;  kìⁿ-nā hiàn gû á-sī iûⁿ chòe chè ê ,  tio̍h chiong chêng thúi ,  kap nn̄g ê chhùi-phóe ,  kap tō͘ ,  hō͘ chè-si , 4 Lí ê ngó͘-kok ,  lí ê chiú ,  lí ê iû ,  khí-thâu siu-sêng ê ,  kap khí-thâu chián ê iûⁿ-mn̂g ,  lóng tio̍h hō͘ i , 5 In-ūi Iâ-hô-hoa lí ê Siōng-tè tùi lí chèng chi-phài kéng i ,  hō͘ i kap i ê kiáⁿ-sun ,  hōng Iâ-hô-hoa ê miâ ,  khiā-teh ,  ho̍k-sāi I kàu éng-oán , 6 Nā ū Lī-bī lâng bô-lūn kià-kha tī Í-sek-lia̍t tiong toh-lo̍h chi̍t chō siâⁿ-mn̂g-lāi ,  tùi hia chhut-lâi ,  choan-sim ì-ài kàu Iâ-hô-hoa só͘ beh kéng ê só͘-chāi , 7 chiū i beh hōng Iâ-hô-hoa i Siōng-tè ê miâ ho̍k-sāi ,  chhin-chhiūⁿ i chèng hiaⁿ-tī hiah-ê khiā tī Iâ-hô-hoa bīn-chêng ê Lī-bī lâng chi̍t-iūⁿ ; 8 tī i bōe chó͘-kong ê gia̍p í-gōa ,  i só͘ tit-tio̍h chia̍h ê hūn-gia̍h tio̍h kap in pîⁿ , 9 Lí nā kàu Iâ-hô-hoa lí Siōng-tè só͘ siúⁿ-sù lí ê tōe ,  lí m̄-thang o̍h hiah ê kok khó-ò͘ⁿ ê sū lâi kiâⁿ , 10 Lín tiong-kan m̄-thang ū lâng hō͘ kiáⁿ cha-bó͘-kiáⁿ keng-kè hé ,  kiâⁿ siâ-su̍t ê ,  chiam-pok ê ,  khòaⁿ-miā ê ,  chòe sai-kong ê ; 11 ūi-hû ê ,  chòe tâng-ki ê ,  kiâⁿ mô͘-su̍t ê ,  khan-bông ê ; 12 in-ūi kìⁿ-nā kiâⁿ hiah ê sū ê ,  lóng sī Iâ-hô-hoa só͘ iàm-ò͘ⁿ ;  iā sī ūi-tio̍h chiah ê khó-ò͘ⁿ ê sū ,  Iâ-hô-hoa lí ê Siōng-tè tùi lí ê bīn-chêng kóaⁿ in chhut , 13 Lí tùi tī Iâ-hô-hoa lí ê Siōng-tè ,  tio̍h chòe oân-choân ê lâng , 14 In-ūi lí só͘ beh sêng-chiap hiah ê kok ,  lóng thiaⁿ-thàn chiam-pok ê ,  kiâⁿ siâ-su̍t ê ;  lūn-kàu lí ,  chiū Iâ-hô-hoa lí ê Siōng-tè m̄-chún lí án-ni kiâⁿ , 15 Iâ-hô-hoa lí ê Siōng-tè beh tùi lín tiong-kan ,  tùi lín ê hiaⁿ-tī ,  heng-khí sian-ti chhin-chhiūⁿ góa ,  lín tio̍h thiaⁿ-thàn i , 16 Chiàu lí tī Hô-lia̍t chū-hōe ê ji̍t ,  tùi Iâ-hô-hoa lí Siōng-tè it-chhè só͘ kiû-ê ,  kóng ,  Bo̍h-tit hō͘ góa koh thiaⁿ-kìⁿ Iâ-hô-hoa góa ê Siōng-tè ê siaⁿ ;  iā bo̍h-tit hō͘ góa koh khòaⁿ-kìⁿ chit ê tōa-hé ,  bián-tit góa sí-bô , 17 Iâ-hô-hoa chiū tùi góa kóng ,  In só͘ kóng-ê sī hó , 18 Góa beh tī in hiaⁿ-tī tiong ,  kā in heng-khí chi̍t ê sian-ti chhin-chhiūⁿ lí ,  Góa beh chiong Góa ê ōe hē tī i ê chhùi ,  i beh chiong Góa it-chhè só͘ bēng-lēng-ê tùi in kóng , 19 I thok Góa ê miâ lâi thoân Góa ê ōe ,  lâng nā m̄-thiaⁿ ,  Góa beh pān i , 20 Chóng-sī sian-ti chū-choan thok Góa ê miâ ,  kóng Góa só͘ bô bēng-lēng i kóng ê ōe ,  á-sī hōng pa̍t ê siōng-tè ê miâ lâi kóng ,  hit ê sian-ti tio̍h sí , 21 Lí ê sim nā siūⁿ kóng ,  Iâ-hô-hoa só͘ bô kóng ê ōe ,  goán beh-thái ōe chai ah?22 Nā ū sian-ti thok Iâ-hô-hoa ê miâ lâi kóng-ê ,  hit ê sū nā bô chiâⁿ ,  iā bô èng-giām ,  che sī Iâ-hô-hoa só͘ bô kóng-ê ,  sī hit ê sian-ti chū-choan lâi kóng-ê ,  lí bo̍h-tit kiaⁿ i , 
