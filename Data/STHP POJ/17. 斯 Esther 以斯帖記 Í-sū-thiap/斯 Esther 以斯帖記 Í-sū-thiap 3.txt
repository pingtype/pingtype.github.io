1 Chiah ê tāi-chì í-āu ,  A-hap-sûi-ló͘ ông kú-khí A-kah cho̍k Hap-bí-tāi-tha ê kiáⁿ Hap-bān ,  ko-seng i ,  hō͘ i ê ūi khah-koâiⁿ tī it-chhè tâng-liâu ê jîn-sîn , 2 Ông ê jîn-sîn tiàm tī ông ê mn̂g ê ,  lóng kūi-teh pài Hap-bān ,  in-ūi ông iā bat bēng-lēng tio̍h án-ni khoán-thāi i ;  to̍k-to̍k Bo̍k-tí-kái m̄-kūi m̄-pài , 3 Hit-sî ông ê jîn-sîn ,  tiàm tī ông ê mn̂g ê ,  kā Bo̍k-tí-kái kóng ,  Lí siáⁿ-sū ûi-ke̍h ông ê bēng-lēng ah?4 In ji̍t-ji̍t kā i kóng ,  i iā m̄-thiaⁿ in ;  in chiū kā Hap-bān kóng ,  beh khòaⁿ Bo̍k-tí-kái ê sū khiā ōe tiâu á-bōe ;  in-ūi i ū kā in kóng i sī Iû-tāi lâng , 5 Hap-bān khòaⁿ-kìⁿ Bo̍k-tí-kái m̄-kūi m̄-pài i ;  Hap-bān chiū móa-pak siū-khì , 6 In í-keng ēng bo̍k-tí-kái ê pún-cho̍k kā Hap-bān kóng ;  Hap-bān lia̍h-chòe hē-chhiú hāi Bo̍k-tí-kái chi̍t-lâng sī sió-khóa sū ,  chiū kè-bô͘ beh bia̍t A-hap-sûi-ló͘ thong-kok ê Iû-tāi lâng ,  chiū-sī Bo̍k-tí-kái ê pún-cho̍k , 7 Tng A-hap-sûi-ló͘ ông tē cha̍p-jī nî chiaⁿ-ge̍h ,  chiū-sī Nî-sàn ge̍h ,  lâng tī Hap-bān ê bīn-chêng ,  chiong hiah ê ji̍t-ji̍t ge̍h-ge̍h lâi poa̍h phó͘-jíⁿ ,  chiū-sī thiu-chhiam ,  poa̍h-tio̍h cha̍p-jī ge̍h chiū-sī A-ta̍t ge̍h , 8 Hap-bān tùi A-hap-sûi-ló͘ ông kóng ,  Ū chi̍t cho̍k ê peh-sìⁿ ,  sòaⁿ-khui tī lí ê kok ta̍k-séng ê peh-sìⁿ tiong ,  in ê lu̍t-lē khah koh-iūⁿ tī bān peh-sìⁿ ê lu̍t-lē ,  iā bô siú ông ê lu̍t-lē ;  só͘-í nā iông-ún in ,  si̍t-chāi bô lī-ek tī ông , 9 Ông nā lia̍h-chòe hó ,  tio̍h chhut bēng-lēng lâi bia̍t in ;  góa chiū ēng gûn chi̍t-bān tha-liân-tek kau tī koán-lí chit ê sū ê lâng ê chhiú ,  thang siu-ji̍p ông ê khò͘-pâng , 10 Ông chiū pak i ka-kī ê chhiú-chí hō͘ Iû-tāi lâng ê tùi-te̍k ,  A-kah cho̍k Hap-bí-tāi-tha ê kiáⁿ Hap-bān , 11 Ông kā Hap-bān kóng ,  Chit ê gûn hō͘ lí ,  hit ê peh-sìⁿ iā hō͘ lí ,  chiàu lí só͘ khòaⁿ-chòe hó ê chhú-tī in , 12 Chiaⁿ-ge̍h cha̍p-saⁿ ji̍t chiū tiàu ông ê su-kì lâi ,  chiàu Hap-bān it-chhè só͘ bēng-lēng-ê kiâⁿ bûn hō͘ ông ê jîn-sîn kap ta̍k-séng ê chóng-tok ,  kap chèng peh-sìⁿ ê siú-léng ;  kàu ta̍k-séng chiàu in ê bûn-jī ,  kàu chèng peh-sìⁿ chiàu in ê khiuⁿ-kháu ,  ēng A-hap-sûi-ló͘ ông ê miâ siá i ,  koh ēng ông ê chhiú-chí khàm-ìn , 13 Hit ê chiàu sī tùi ông ê cháu-bûn-su--ê thoân kàu ông ê ta̍k-séng ,  bēng-lēng chiong Iû-tāi lâng ,  tùi siàu-liân kàu lāu ,  eⁿ-á ,  hū-jîn-lâng ,  tī chi̍t-ji̍t-lāi ,  A-ta̍t ge̍h ,  chiū-sī cha̍p-jī ge̍h ,  cha̍p-saⁿ ji̍t ,  châu-bia̍t i ,  thâi-sí i ,  hō͘ i sí-bô ,  koh chhiúⁿ in ê hè-châi chòe chong-bu̍t , 14 Hit ê jū-chí ê kó ,  chhau kià hō͘ ta̍k-séng ,  soan-pò͘ hō͘ chèng peh-sìⁿ ;  hō͘ in ū-pī thèng-hāu hit-ji̍t , 15 Cháu-bûn-su--ê thàn ông ê bēng-lēng ,  kín-kín khí-sin ,  chit ê jū-chí tī Su-san keng thoân-chhut ,  Ông kap Hap-bān chē--teh lim chiú ;  chóng-sī Su-san siâⁿ tōa hun-loān , 
