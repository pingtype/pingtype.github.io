1 Pó-lô kap Se-lah í-ki̍p Thê-mô͘-thài phoe kià hō͘ Thiap-sat-lô-nî-ka lâng ê kàu-hōe ,  chiū-sī tiàm-tī lán ê Pē Siōng-tè kap Chú Iâ-so͘ Ki-tok ê:2 goān lín tùi Pē Siōng-tè kap Chú Iâ-so͘ Ki-tok tit-tio̍h un-tián pêng-an , 3 Hiaⁿ-tī ah ,  goán eng-kai ūi-tio̍h lín siông-siông kám-siā Siōng-tè ,  che pún sī ha̍p-gî ê ,  in-ūi lín ê sìn it-hoat tióng-tōa ,  koh lín chèng lâng ta̍k ê saⁿ-thiàⁿ ê sim lóng chhiong-chiok ; 4 tì-kàu goán tī Siōng-tè chiah ê kàu-hōe chiong lín lâi khoa-kháu ,  in-ūi lín tī it-chhè ê khún-tio̍k kap só͘ siū ê hoān-lān tiong ,  ū chûn thun-lún kap sìn ê sim ; 5 che chiū-sī Siōng-tè kong-gī sím-phòaⁿ bêng ê pîn-kù ,  hō͘ lín thang sǹg chòe ōe kham-tit tī Siōng-tè ê kok ,  chiū-sī lín ūi-tio̍h i siū-khó͘ ê , 6 In-ūi Siōng-tè chiàu kong-gī ,  beh ēng hoān-lān pò-èng hiah ê hō͘ lín tú-tio̍h hoān-lān ê lâng , 7 iā beh hō͘ lín chiah ê siū hoān-lān ê lâng kap goán tâng tit-tio̍h an-hioh ,  chiū-sī tī Chú Iâ-so͘ kap I ū koân-lêng ê thiⁿ-sài ,  tī hé-iām tiong , 8 tùi thiⁿ hián-hiān ê sî ,  lâi pò-oan tī hiah ê m̄ bat Siōng-tè kap m̄ sūn-ho̍k lán ê Chú Iâ-so͘ ê hok-im ê ; 9 chit hō lâng beh siū hêng-hoa̍t ,  chiū-sī éng-oán ê bia̍t-bô ,  lī-khui Chú ê bīn-chêng kap I koân-lêng ê êng-kng , 10 tng Chú lîm-kàu ê ji̍t ,  chiū-sī I beh tī chiah ê sèng-tô͘ tit-tio̍h êng-kng ,  iā tī hit ji̍t I beh tī lóng-chóng sìn ê lâng tit-tio̍h o-ló ,  in-ūi goán tùi lín só͘ kan-chèng ê lín ū sìn , 11 Ūi-tio̍h án-ni goán iā siông-siông thòe lín kî-tó ,  goān lán ê Siōng-tè khòaⁿ lín chòe ōe kham-tit tī só͘ siū ê tiàu ,  koh ēng koân-lêng lâi oân-móa it-chhè só͘ him-bō͘ ê hó ,  kap tùi sìn só͘ chòe ê kang , 12 hō͘ lán ê Chú Iâ-so͘ ê miâ tī lín tit-tio̍h êng-kng ,  lín iā tī I tit-tio̍h êng-kng ,  chiàu lán ê Siōng-tè kap Chú Iâ-so͘ Ki-tok ê un , 
