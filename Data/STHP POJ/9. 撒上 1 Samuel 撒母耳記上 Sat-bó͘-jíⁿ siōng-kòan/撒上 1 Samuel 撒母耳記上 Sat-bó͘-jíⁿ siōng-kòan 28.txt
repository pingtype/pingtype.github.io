1 Hit-sî Hui-lī-sū lâng chū-chi̍p kun-peng chhut-tīn ,  beh kap Í-sek-lia̍t lâng kau-chiàn ,  A-kiat tùi Tāi-pi̍t kóng ,  Lí tio̍h khak-si̍t chai ,  lí kap tè lí ê lâng lóng tio̍h tè góa chhut-tīn , 2 Tāi-pi̍t tùi A-kiat kóng ,  Sī ,  lô͘-po̍k só͘ ōe chòe ê tāi-chì ,  lí tek-khak ōe chai ,  A-kiat kā Tāi-pi̍t kóng ,  Án-ni ,  góa siat-li̍p lí éng-oán chòe góa ê sī-ōe-tiúⁿ , 3 Hit-sî Sat-bó͘-jíⁿ í-keng sí ,  Í-sek-lia̍t chèng-lâng ūi-tio̍h i ai-khàu ,  bâi-chòng i tī La̍h-má ,  chiū-sī tī i ê pún-siâⁿ ,  Sò-lô bat kóaⁿ-tio̍k kúi chiūⁿ-sin-ê kap kiâⁿ siâ-su̍t-ê lī-khui i ê kéng-lāi , 4 Hui-lī-sū lâng chū-chi̍p ,  chat-iâⁿ tī Su-liām ;  Sò-lô chū-chi̍p Í-sek-lia̍t chèng-lâng ,  chat-iâⁿ tī Ki-lī-pho , 5 Sò-lô khòaⁿ-kìⁿ Hui-lī-sū ê kun-peng ,  chiū chin kiaⁿ ,  sim pho̍k-pho̍k-chhéng kàu-ke̍k , 6 Sò-lô mn̄g Iâ-hô-hoa ;  Iâ-hô-hoa lóng bô ēng bîn-bāng ,  á-sī O͘-lêng ,  á-sī sian-ti ,  lâi ìn i , 7 Sò-lô hoan-hù i ê lô͘-po̍k kóng ,  Lí tio̍h kā góa chhē ang-î ,  hō͘ góa thang khì i hia mn̄g i ;  lô͘-po̍k kóng ,  Tī Ún-to-jíⁿ ū chi̍t ê ang-î , 8 Sò-lô chiū kóe-ōaⁿ i ê hêng-iông ,  chhēng pa̍t-hō ê saⁿ ,  ū nn̄g-lâng kap i khì ,  mî-sî khì hit ê hū-jîn-lâng hia ,  Sò-lô kóng ,  Chhiáⁿ lí ēng chiūⁿ lí ê sin ê sîn ,  kā góa kiâⁿ hoat-su̍t ,  góa só͘ kā lí kóng ê lâng ,  lí kā góa khan i chiūⁿ lâi , 9 Hū-jîn-lâng tùi i kóng ;  khòaⁿ ah ,  lí chai Sò-lô ê só͘-chòe ;  i tùi kéng-lāi chián-tû chiah ê kúi chiūⁿ-sin-ê ,  kap kiâⁿ siâ-su̍t ê ;  lí siáⁿ-sū siat-kè beh hāi-sí góa ê sìⁿ-miā ah?10 Sò-lô kí Iâ-hô-hoa tùi i chiù-chōa ,  kóng ,  Góa kí éng-oa̍h ê Iâ-hô-hoa lâi chiù-chōa ,  lí bô beh in-ūi chit ê sū siū hêng-hoa̍t , 11 Hū-jîn-lâng kóng ,  Góa tio̍h kā lí khan sím-mi̍h lâng chiūⁿ-lâi ah? I kóng ,  Kā góa khan Sat-bó͘-jíⁿ chiūⁿ-lâi , 12 Hū-jîn-lâng khòaⁿ-kìⁿ Sat-bó͘-jíⁿ ,  chiū tōa-siaⁿ kiò ;  hū-jîn-lâng kā Sò-lô kóng ,  Lí siáⁿ-sū phiàn góa ;  in-ūi lí sī Sò-lô , 13 Ông tùi i kóng ,  Bo̍h-tit kiaⁿ ,  lí khòaⁿ-kìⁿ sím-mi̍h? Hū-jîn-lâng kā Sò-lô kóng ,  Góa khòaⁿ-kìⁿ sîn-bêng tùi tōe-nih chiūⁿ-lâi , 14 Sò-lô kóng ,  I ê hêng-chōng cháiⁿ-iūⁿ? I kóng ,  Ū chi̍t ê lāu-lâng chiūⁿ-lâi ,  sin-khu moa tn̂g-saⁿ , 15 Sò-lô chai sī Sat-bó͘-jíⁿ ,  chiū phak tī tōe-nih pài i ,  Sat-bó͘-jíⁿ kā Sò-lô kóng ,  Lí siáⁿ-sū kiáu-jiáu góa ,  khan góa chiūⁿ-lâi ah? Sò-lô kóng ,  Góa khùn-khó͘ kàu-ke̍k ;  in-ūi Hui-lī-sū lâng kap góa kau-chiàn ,  Siōng-tè iā lī-khui góa ,  bô koh ēng sian-ti ,  á-sī bîn-bāng ,  lâi ìn góa ;  só͘-í góa chhiáⁿ lí lâi ,  thang chí-sī góa tio̍h cháiⁿ-iūⁿ kiâⁿ , 16 Sat-bó͘-jíⁿ kóng ,  Iâ-hô-hoa í-keng lī-khui lí ,  sòa chòe lí ê tùi-te̍k ;  lí siáⁿ-sū mn̄g góa ah?17 Iâ-hô-hoa chiàu I thok góa só͘ kóng ê ōe kiâⁿ tī lí ;  Iâ-hô-hoa í-keng tùi lí ê chhiú chhiúⁿ-toa̍t kok-ūi ,  hō͘ lí ê tâng-phōaⁿ Tāi-pi̍t , 18 In-ūi lí bô thàn Iâ-hô-hoa ê ōe ,  kiâⁿ I ê tōa siū-khì tī A-má-le̍k ,  só͘-í Iâ-hô-hoa kin-á-ji̍t án-ni kiâⁿ tī lí ; 19 koh Iâ-hô-hoa beh chiong lí kap Í-sek-lia̍t kau tī Hui-lī-sū lâng ê chhiú ;  bîn-á-ji̍t lí kap lí hiah ê kiáⁿ beh kap góa tī-teh ;  Iâ-hô-hoa beh chiong Í-sek-lia̍t ê kun-peng kau tī Hui-lī-sū lâng ê chhiú , 20 Sò-lô hut-jiân sin-khu tó-ti̍t-ti̍t tī tōe-nih ,  in-ūi Sat-bó͘-jíⁿ ê ōe ,  chiū chin kiaⁿ ,  kàu lóng bô la̍t ;  in-ūi chi̍t-ji̍t chi̍t-mî lóng bô chia̍h sím-mi̍h , 21 Hū-jîn-lâng óa-kūn Sò-lô ,  khòaⁿ-kìⁿ i chin peh-pak ,  tùi i kóng ,  Lí ê lú-pī thiaⁿ lí ê ōe ,  bô kò͘ ka-kī ê sìⁿ-miā ,  thiaⁿ lí só͘ kā góa kóng ê ōe , 22 Taⁿ kiû lí thiaⁿ lú-pī ê ōe ,  iông-ún góa tī lí ê bīn-chêng pâi tām-po̍h chia̍h-mi̍h ,  hō͘ lí chia̍h ,  lí kiâⁿ lō͘ chiah ū khùi-la̍t , 23 I the-sî kóng ,  Góa m̄-chia̍h ,  chóng-sī i ê lô͘-po̍k kap hū-jîn-lâng hó-chhùi khǹg i ,  i chiah thiaⁿ in ê chhùi tùi tōe-nih khí-lâi ,  chē tī chhn̂g-nih , 24 Hū-jîn-lâng chhù-lāi ū chi̍t chiah pûi ê gû-á ,  kóaⁿ-kín thâi i ,  koh the̍h mī-hún ,  chhiau i chòe bô-kàⁿ-piáⁿ ,  lâi pek i ; 25 pâi tī Sò-lô kap i ê lô͘-po̍k ê bīn-chêng ,  in chia̍h i ,  Hit-mî in chiū khí-sin khì , 
