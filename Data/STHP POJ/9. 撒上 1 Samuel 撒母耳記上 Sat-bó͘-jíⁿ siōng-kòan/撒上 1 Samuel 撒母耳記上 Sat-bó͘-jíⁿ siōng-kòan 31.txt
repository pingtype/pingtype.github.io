1 Hui-lī-sū lâng kap Í-sek-lia̍t lâng kau-chiàn ,  Í-sek-lia̍t lâng tī Hui-lī-sū lâng ê bīn-chêng tô-cháu ,  siū-siong lâi sí ,  tó tī Ki-lī-pho soaⁿ , 2 Hui-lī-sū lâng jip-óa Sò-lô kap i ê kiáⁿ ;  Hui-lī-sū lâng chiū thâi-sí Sò-lô ê kiáⁿ ,  Iok-ná-tan ,  A-pí-ná-ta̍t ,  Be̍k-ki-su-a , 3 Hit ê kau-chiàn kong-kek Sò-lô chin siong-tiōng ;  siā-chìⁿ ê lâng jip-tio̍h i ,  i hō͘ siā-chìⁿ ê lâng pek i chin-chhám , 4 Sò-lô kā kia̍h i ê kun-khì ê lâng kóng ,  Pu̍ih lí ê to kā góa chha̍k-kè-khì ,  kiaⁿ-liáu chiah ê bô siū kat-lé ê lâng lâi chha̍k-sí góa ,  lâi lêng-jio̍k góa ,  Kia̍h i ê kun-khì ê lâng bô beh ,  in-ūi i chin kiaⁿ ,  Sò-lô chiū kia̍h i ê to ,  chhih tī hit téng-bīn , 5 Kia̍h i ê kun-khì-ê khòaⁿ-kìⁿ Sò-lô í-keng sí ,  i iā chhih tī to-nih ,  kap i saⁿ-kap sí , 6 Sò-lô kap i saⁿ ê kiáⁿ ,  kap kia̍h i ê kun-khì ê lâng ,  í-ki̍p lóng-chóng tè i ê lâng ,  tâng chi̍t-ji̍t chòe chi̍t-ē sí , 7 Tùi án-ni tī soaⁿ-kok hit-pêng ,  kap tī Iok-tàn hô hit-pêng ê Í-sek-lia̍t lâng ,  khòaⁿ-kìⁿ Í-sek-lia̍t lâng í-keng tô-cháu ,  Sò-lô kap i hiah ê kiáⁿ iā lóng sí ,  chiū khì-sak hiah ê siâⁿ tô-cháu ,  Hui-lī-sū lâng sòa lâi tiàm hia khiā-khí , 8 Keh-ji̍t Hui-lī-sū lâng lâi pak hiah ê siū thâi-sí ê lâng ,  chhē-tio̍h Sò-lô kap i saⁿ ê kiáⁿ ,  sí tī Ki-lī-pho soaⁿ , 9 Chiū koah-tn̄g i ê thâu-khak ,  thǹg i ê chiàn-kah ,  chhe lâng kàu Hui-lī-sū tōe ê sì-kéng ,  piàn-thoân tī hiah ê ngó͘-siōng ê biō kap peh-sìⁿ ê tiong-kan , 10 Koh chiong i ê chiàn-kah hē tī A-su-tha-lio̍k ê biō-lāi ,  chiong i ê sin-si tèng tī Pek-san ê siâⁿ-chhiûⁿ-téng , 11 Ki-lia̍t Ngá-pí khiā-khí ê peh-sìⁿ ,  thiaⁿ-kìⁿ Hui-lī-sū lâng só͘ kiâⁿ tī Sò-lô ê sū ; 12 in hiah ê ióng-sū lóng khí-lâi ,  thong-mî kiâⁿ ,  chiong Sò-lô ê sin-si ,  kap i hiah ê kiáⁿ ê sin-si ,  tùi Pek-san ê siâⁿ-chhiûⁿ chhú-lo̍h-lâi ,  tòa kàu Ngá-pí ,  tī-hia sio i ; 13 chiong in ê kut bâi-chòng tī Ngá-pí ê sûi-si-liú chhiū kha ,  kìm-chia̍h chhit-ji̍t , 10
