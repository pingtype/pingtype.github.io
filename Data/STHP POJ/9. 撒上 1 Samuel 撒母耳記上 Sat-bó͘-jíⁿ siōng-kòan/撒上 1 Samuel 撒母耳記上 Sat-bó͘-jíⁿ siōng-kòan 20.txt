1 Tāi-pi̍t tùi La̍h-má ê Ná-iok tô-cháu ,  kàu Iok-ná-tan ê bīn-chêng ,  kóng ,  Góa chòe sím-mi̍h? góa ū sím-mi̍h pháiⁿ? tī lí ê lāu-pē ê bīn-chêng ū sím-mi̍h chōe ,  i kéng-jiân teh siàu-siūⁿ góa ê sìⁿ-miā mah?2 Iok-ná-tan kā i kóng ,  Koat-toàn m̄-sī ,  lí bōe kàu sí ;  góa ê lāu-pē chòe tāi-chì ,  bô-lūn tōa-sòe ,  bô chi̍t-hāng bô hō͘ góa chai ;  góa ê lāu-pē kiám kan-ta ún-môa góa chit hāng sū mah? koat-toàn bô án-ni , 3 Tāi-pi̍t koh chiù-chōa kóng ,  Lí ê lāu-pē chún-chún chai góa tī lí ê bīn-chêng tit-tio̍h un-tián ;  i ê sim kóng ,  M̄-thang hō͘ Iok-ná-tan chai ,  kiaⁿ-liáu i ōe iu-būn ;  góa kí Iâ-hô-hoa ê éng-oa̍h kap lí ê oa̍h-miā lâi chiù-chōa ,  góa lī-khui sí chí-ū chi̍t-pō͘ nā-tiāⁿ , 4 Iok-ná-tan kā Tāi-pi̍t kóng ,  Lí ê sim só͘ ài ,  góa beh kā lí chòe , 5 Tāi-pi̍t kā Iok-ná-tan kóng ,  Bîn-á-ji̍t sī chhoe-it ,  góa eng-kai tio̍h kap ông chē-toh ;  kiû lí iông-ún góa khì bih tī chhân-nih ,  kàu tē-saⁿ ji̍t ê-hng , 6 Lí ê lāu-pē nā khòaⁿ góa bô tī-teh ,  lí chiū kóng ,  Tāi-pi̍t chhiat-chhiat kiû góa chún i tò-khì pún-siâⁿ Pek-lī-hêng ,  in-ūi i thong-ke tī-hia hiàn nî-chè , 7 I nā kóng ,  Hó lah ,  chiū lí ê lô͘-po̍k ū pêng-an ;  i nā hoat siū-khì ,  chiū chai i koat-ì beh hāi góa , 8 Taⁿ lí tio̍h si-un hō͘ lí ê lô͘-po̍k ;  in-ūi lí chêng ū hō͘ lí ê lô͘-po̍k kap lí kí Iâ-hô-hoa lâi kiat-iok ;  góa nā ū chōe ,  chhiáⁿ lí pún-sin thâi góa ;  siáⁿ-sū tòa góa kàu lí ê lāu-pē hia?9 Iok-ná-tan kóng ,  Koat-toàn bô tùi lí án-ni kiâⁿ ;  in-ūi góa nā chin chai góa ê lāu-pē koat-ì beh hāi lí ,  góa kiám bô kā lí kóng mah?10 Tāi-pi̍t kā Iok-ná-tan kóng ,  Lí ê lāu-pē nā ēng pháiⁿ siaⁿ-sàu ìn lí ,  chī-chūi beh lâi kā góa kóng ah?11 Iok-ná-tan kā Tāi-pi̍t kóng ,  Lâi lah ,  lán chhut-lâi khì chhân-nih ;  nn̄g-lâng chiū chhut-khì chhân-nih , 12 Iok-ná-tan kā Tāi-pi̍t kóng ,  Goān Iâ-hô-hoa Í-sek-lia̍t ê Siōng-tè chòe kan-chèng ,  bîn-á-ji̍t chit-sî ,  á-sī tē-saⁿ ji̍t ,  góa thàm-khòaⁿ góa ê lāu-pē ,  nā ū hó ì-sù ǹg Tāi-pi̍t ,  góa kiám bô chhe lâng kā lí kóng mah?13 Góa ê lāu-pē nā ū ì-sù hāi lí ,  góa beh kā lí kóng ,  hō͘ lí pêng-an khì ;  nā-bô ,  goān Iâ-hô-hoa ka-pē chek-hoa̍t Iok-ná-tan ;  goān Iâ-hô-hoa kap lí tī-teh ,  chhin-chhiūⁿ I bat kap góa ê lāu-pē tī-teh chi̍t-iūⁿ , 14 M̄-nā góa oa̍h-teh ê sî ,  lí tio̍h tùi góa hián-bêng Iâ-hô-hoa ê chû-ài ,  bián-tit góa sí-bô ; 15 chiū Iâ-hô-hoa tùi tōe-chiūⁿ it-chīn chián-tû Tāi-pi̍t ê tùi-te̍k ê sî ,  lí iā éng-oán m̄-thang tùi góa ê ke choa̍t-tn̄g lí ê un-hūi , 16 Iok-ná-tan chiū kap Tāi-pi̍t ê ke kiat-iok ,  kóng ,  Goān Iâ-hô-hoa tùi Tāi-pi̍t chiah ê tùi-te̍k ê chhiú lâi thó i , 17 Iok-ná-tan in-ūi thiàⁿ Tāi-pi̍t ,  chiū kah i koh chiù-chōa ;  in-ūi i thiàⁿ i chhin-chhiūⁿ thiàⁿ ka-kī ê sìⁿ-miā , 18 Iok-ná-tan kā i kóng ,  Bîn-á-ji̍t sī ge̍h ê chhoe-it ,  lí ê ūi pàng-khang ,  beh kóng lí bô tī-teh , 19 Tán kàu saⁿ-ji̍t ,  lí tio̍h kín-kín lo̍h-khì kàu lí chêng tú-tio̍h tāi-chì só͘ bih ê só͘-chāi ,  tī Í-sek ê chio̍h-pôaⁿ hia thèng-hāu ; 20 góa beh siā saⁿ ki chìⁿ tī chio̍h-pôaⁿ piⁿ ,  ná chhin-chhiūⁿ khó-pé chi̍t-iūⁿ ; 21 góa beh chhe chi̍t ê gín-ná ,  kóng ,  Lí khì chhē hiah ê chìⁿ ;  góa nā kā gín-ná kóng ,  Khòaⁿ ah ,  chìⁿ tī lí chit-pêng ,  tio̍h khioh i ;  lí chiū thang tò-lâi ;  góa kí oa̍h ê Iâ-hô-hoa lâi chiù-chōa ,  lí ū pêng-an bô hāi , 22 Góa nā kā gín-ná kóng ,  Khòaⁿ ah ,  chìⁿ tī lí hit-pêng ,  lí chiū tio̍h khì ;  in-ūi sī Iâ-hô-hoa chhe lí khì , 23 Lūn-kàu lí góa kin-á-ji̍t só͘-kóng-ê ,  ū Iâ-hô-hoa tī lí góa ê tiong-kan ,  ti̍t-kàu éng-oán , 24 Tāi-pi̍t chiū khì bih tī chhân-nih ;  kàu chhoe-it ji̍t ,  ông chē-toh tit-beh chia̍h , 25 Ông chiàu-siông chē i ê ūi ,  chiū-sī óa tī piah-nih ê ūi ;  Iok-ná-tan teh khiā ;  Ap-nî-jíⁿ chē tī Sò-lô ê sin-piⁿ ;  Tāi-pi̍t ê ūi pàng-khang , 26 Chóng-sī chit-ji̍t Sò-lô bô kóng sím-mi̍h ;  i phah-sǹg Tāi-pi̍t tú-tio̍h tāi-chì ,  bô chheng-khì ,  i tek-khak sī bô chheng-khì , 27 Keh-ji̍t ,  chiū-sī hit ge̍h ê chhoe-jī ,  Tāi-pi̍t ê ūi iû-goân pàng-khang ;  Sò-lô mn̄g i ê kiáⁿ Iok-ná-tan kóng ,  Iâ-se ê kiáⁿ cháiⁿ-iūⁿ chā-á-ji̍t kin-á-ji̍t bô lâi chia̍h?28 Iok-ná-tan ìn Sò-lô kóng ,  Tāi-pi̍t chhiat-chhiat kiû góa chún i khì Pek-lī-hêng ; 29 i kóng ,  Kiû lí chún góa khì ,  in-ūi goán tau tī siâⁿ-lāi ū chè-sū ,  góa ê hiaⁿ hoan-hù góa khì ;  taⁿ góa nā tī lí ê ba̍k-chiu-chêng tit-tio̍h un-tián ,  kiû lí chún khì kìⁿ góa hiah ê hiaⁿ ;  só͘-í i bô lâi kap ông chē-toh , 30 Sò-lô tùi Iok-ná-tan hoat siū-khì ,  kā i kóng ,  Lí chit ê ngī-sim pōe-ge̍k ê hū-jîn-lâng ê kiáⁿ góa kiám m̄-chai lí kéng Iâ-se ê kiáⁿ ka-kī chhú lêng-jio̍k ,  tì-kàu lí ê lāu-bú tú-tio̍h thǹg-theh ê lêng-jio̍k mah?31 In-ūi Iâ-se ê kiáⁿ oa̍h tī tōe-chiūⁿ ê sî ,  lí kap lí ê kok tek-khak bōe kian-kò͘ ;  taⁿ tio̍h chhe lâng khì lia̍h i kàu góa chia ,  i tek-khak tio̍h sí , 32 Iok-ná-tan ìn i ê lāu-pē Sò-lô ,  tùi i kóng ,  I siáⁿ-sū tio̍h sí ah? i ū chòe sím-mi̍h ah?33 Sò-lô cho̍h hit ki chhiuⁿ ,  beh chha̍k Iok-ná-tan ;  Iok-ná-tan chiū chai i ê lāu-pē koat-ì beh thâi Tāi-pi̍t , 34 Tùi án-ni Iok-ná-tan chin siū-khì ,  chiū tùi toh-nih khí-lâi ,  tī chí chhoe-jī ji̍t bô chia̍h sím-mi̍h ;  i in-ūi Tāi-pi̍t hoân-ló ,  sī in-ūi i ê lāu-pē lêng-jio̍k i , 35 Keh chá-khí ,  Iok-ná-tan chiàu i kap Tāi-pi̍t só͘ iok ê sî ,  chhut-khì kàu chhân-nih ;  ū chi̍t ê gín-ná kap i khì , 36 Kā gín-ná kóng ,  Lí cháu-khì chhē góa só͘ siā ê chìⁿ ;  gín-ná cháu-khì ;  i chiū siā chi̍t ki chìⁿ tī i ê thâu-chêng , 37 Gín-ná kàu Iok-ná-tan chìⁿ siā kàu ê só͘-chāi ,  Iok-ná-tan tī gín-ná ê āu-bīn kiò kóng ,  Chìⁿ kiám m̄-sī tī lí ê thâu-chêng mah?38 Iok-ná-tan koh kiò gín-ná kóng ,  Kóaⁿ-kín o͘h ,  kín-kín khì ,  m̄-thang iân-chhiân ,  Iok-ná-tan ê gín-ná chiū khioh hiah ê chìⁿ ,  tò-tńg lâi i ê chú-lâng hia , 39 Chóng-sī gín-ná m̄-chai che sī sím-mi̍h ì-sù ,  chí-ū Iok-ná-tan kap Tāi-pi̍t chai chit ê tāi-chì , 40 Iok-ná-tan chiong khì-hâi kau-tài gín-ná ,  hoan-hù kóng ,  Lí the̍h tò-khì siâⁿ-lāi , 41 Gín-ná khì liáu-āu ,  Tāi-pi̍t chiū tùi lâm-sì chi̍t só͘-chāi chhut-lâi ,  phak tī tōe-nih ,  pài saⁿ-pài ,  nn̄g-lâng saⁿ-chim ,  saⁿ-kap thî-khàu ,  Tāi-pi̍t koh khah kàu-ke̍k , 42 Iok-ná-tan kā Tāi-pi̍t kóng ,  Lí taⁿ pêng-an khì ;  lán nn̄g-lâng í-keng kí Iâ-hô-hoa ê miâ chiù-chōa kóng ,  Goān Iâ-hô-hoa tī lí góa ê tiong-kan koh tī lí ê hō͘-è kap góa ê hō͘-è ê tiong-kan ,  ti̍t-kàu éng-oán ,  I chiū khí-lâi khì ;  Iok-ná-tan iā tò-khì siâⁿ-lāi , 
