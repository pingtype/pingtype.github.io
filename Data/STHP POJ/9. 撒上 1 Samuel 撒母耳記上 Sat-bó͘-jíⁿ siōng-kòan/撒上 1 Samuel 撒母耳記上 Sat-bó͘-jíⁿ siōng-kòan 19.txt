1 Sò-lô tùi i ê kiáⁿ Iok-ná-tan kap chèng jîn-sîn kóng ,  Tio̍h thâi-sí Tāi-pi̍t ;  chóng-sī Sò-lô ê kiáⁿ Iok-ná-tan put-chí hoaⁿ-hí Tāi-pi̍t , 2 Iok-ná-tan kā Tāi-pi̍t kóng ,  Góa ê lāu-pē Sò-lô siūⁿ beh thâi lí ;  só͘-í bîn-á-chá-khí lí tio̍h sió-sim ,  kàu chi̍t-ê phian-phiah ê só͘-chāi ,  ka-kī bih , 3 Góa beh khì lí só͘ bih ê chhân ,  khiā tī góa ê lāu-pē sin-piⁿ ;  góa kap góa ê lāu-pē gī-lūn lí ê sū ,  góa só͘ khòaⁿ-kìⁿ ê góa beh kā lí kóng , 4 Iok-ná-tan tùi i ê lāu-pē Sò-lô lūn Tāi-pi̍t ,  thòe i kóng hó-ōe ,  kóng ,  Ông m̄-thang tek-chōe lí ê lô͘-po̍k Tāi-pi̍t ,  in-ūi i bē bat tek-chōe lí ;  i tùi lí só͘-kiâⁿ-ê ,  lóng sī hó ; 5 in-ūi i bat piàⁿ-miā thâi-sí hit ê Hui-lī-sū lâng ,  Iâ-hô-hoa ūi Í-sek-lia̍t chèng-lâng tōa kiâⁿ chín-kiù ;  hit-sî lí khòaⁿ-kìⁿ ,  put-chí hoaⁿ-hí ;  taⁿ siáⁿ-sū bô iân-kò͘ beh thâi-sí Tāi-pi̍t ,  lâu bô-chōe ê lâng ê huih ,  lâi hoān-chōe ah?6 Sò-lô thiaⁿ Iok-ná-tan ê ōe ;  Sò-lô kí Iâ-hô-hoa ê oa̍h lâi chiù-chōa kóng ,  Góa bô beh hō͘ i sí , 7 Iok-ná-tan kiò Tāi-pi̍t lâi ;  Iok-ná-tan chiong che it-chhè ê ōe kā i kóng ;  Iok-ná-tan chhōa Tāi-pi̍t khì kìⁿ Sò-lô ;  i iû-goân khiā tī Sò-lô ê bīn-chêng , 8 Í-āu koh ū kau-chiàn ;  Tāi-pi̍t chhut-khì kap Hui-lī-sū lâng kau-chiàn ,  tōa-tōa thâi-sí in ;  in chiū tī i ê bīn-chêng tô-cháu , 9 Sò-lô chē tī chhù-lāi ,  chhiú kia̍h chhiuⁿ ;  hit-sî tùi Iâ-hô-hoa hia lâi ê pháiⁿ-sîn koh lîm-kàu i ;  Tāi-pi̍t ēng chhiú tôaⁿ-khîm , 10 Sò-lô beh ēng chhiuⁿ chhì Tāi-pi̍t ,  tèng i tī piah-nih ;  i chiū tùi Sò-lô ê bīn-chêng siám-khui ;  hit ki chhiuⁿ chha̍k-ji̍p piah ,  Hit-mî Tāi-pi̍t chiū cháu lâi siám-pī i , 11 Sò-lô chhe lâng kàu Tāi-pi̍t ê chhù siú i ,  thèng-hāu thiⁿ-kng beh thâi i ,  Tāi-pi̍t ê bó͘ Bí-kah tùi i kóng ,  Lí kim-mî nā bô tô-miā ,  bîn-á-ji̍t lí beh siū-thâi , 12 Bí-kah chiū tùi thang-á tūi Tāi-pi̍t lo̍h-khì ;  i chiū cháu-khì ,  lâi siám-pī , 13 Bí-kah ēng ke-lāi ê ngó͘-siōng hē tī bîn-chhn̂g ,  thâu-khak khòa tī soaⁿ-iûⁿ-mn̂g ê chím-thâu ,  ēng phē khàm i , 14 Sò-lô chhe lâng khì lia̍h Tāi-pi̍t ;  Bí-kah kóng ,  I phòa-pīⁿ , 15 Sò-lô koh chhe lâng khì khòaⁿ Tāi-pi̍t ,  kóng ,  Liân bîn-chhn̂g kng-lâi góa chia ,  góa thang thâi-sí i , 16 Sù-chiá ji̍p-khì ,  khòaⁿ-kìⁿ chhn̂g-nih ū ngó͘-siōng ,  thâu-khak khòa tī soaⁿ-iûⁿ-mn̂g ê chím-thâu , 17 Sò-lô tùi Bí-kah kóng ,  Lí siáⁿ-sū án-ni phiàn góa ,  pàng góa ê tùi-te̍k tô-cháu ah? Bí-kah ìn kóng ,  I kā góa kóng ,  Lí pàng góa khì ,  góa kiám tio̍h thâi-sí lí mah?18 Tāi-pi̍t cháu-khì ,  tô-siám kàu La̍h-má ,  kìⁿ Sat-bó͘-jíⁿ ,  chiong Sò-lô tùi i só͘ kiâⁿ ê sū ,  lóng-chóng kā i kóng ,  I kap Sat-bó͘-jíⁿ chiū khì Ná-iok khiā-khí , 19 Ū lâng kā Sò-lô kóng ,  Khòaⁿ ah ,  Tāi-pi̍t tī La̍h-má ê Ná-iok , 20 Sò-lô chhe sù-chiá khì lia̍h Tāi-pi̍t ;  in khòaⁿ-kìⁿ chi̍t tīn sian-ti teh kóng sian-ti ōe ,  koh Sat-bó͘-jíⁿ khiā tī in tiong-kan kam(**kàm)-tok in ,  Siōng-tè ê Sîn lîm-kàu Sò-lô ê sù-chiá ,  in iā kóng sian-ti ōe , 21 Ū lâng chiong chit ê sū kā Sò-lô kóng ;  i chiū chhe pa̍t ê sù-chiá khì ;  in iā kóng sian-ti ōe ,  Sò-lô tē-saⁿ pái chhe sù-chiá khì ,  in iā kóng sian-ti ōe , 22 Āu-lâi i pún-sin iā khì La̍h-má ;  kàu Se-ko͘ ê tōa-chíⁿ hia ,  mn̄g lâng kóng ,  Sat-bó͘-jíⁿ kap Tāi-pi̍t tī toh-lo̍h? Ū lâng kā i kóng ,  Khòaⁿ ah ,  tī La̍h-má ê Ná-iok , 23 I chiū khì La̍h-má ê Ná-iok ;  Siōng-tè ê Sîn iā lîm-kàu i ;  i ná-kiâⁿ ná-kóng sian-ti ōe ,  ti̍t-kàu La̍h-má ê Ná-iok , 24 I chiū thǹg-saⁿ ,  tī Sat-bó͘-jíⁿ ê bīn-chêng kóng sian-ti ōe ;  thong-ji̍t thong-mî thǹg-theh tó-teh ;  tùi án-ni lâng teh kóng ,  Sò-lô iā lia̍t tī sian-ti tiong mah?
