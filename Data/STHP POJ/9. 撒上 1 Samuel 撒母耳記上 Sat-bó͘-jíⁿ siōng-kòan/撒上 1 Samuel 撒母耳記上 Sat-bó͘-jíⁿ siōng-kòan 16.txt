1 Iâ-hô-hoa kā Sat-bó͘-jíⁿ kóng ,  Góa í-keng khì-sak Sò-lô ,  bô hō͘ i chòe Í-sek-lia̍t ông ,  lí ūi-tio̍h i iu-būn beh kàu jōa-kú ah? Lí tio̍h ēng kak tóe iû móa-móa ;  khì ah ,  Góa beh chhe lí khì Pek-lī-hêng lâng Iâ-se hia ;  in-ūi Góa tī i ê kiáⁿ ê tiong-kan pī-pān chi̍t ê ông , 2 Sat-bó͘-jíⁿ kóng ,  Góa cháiⁿ-iūⁿ thang khì? Sò-lô nā thiaⁿ-kìⁿ ,  i beh thâi góa ,  Iâ-hô-hoa kóng ,  Lí thang tòa chi̍t chiah gû-á kap lí khì ,  chiū kóng ,  Góa lâi sī beh chè-hiàn Iâ-hô-hoa , 3 Lí tio̍h chhiáⁿ Iâ-se lâi hù chit ê chè-sū ;  Góa beh chí-sī lí só͘ eng-kai kiâⁿ ê sū ;  Góa só͘ chí-sī lí ê lâng ,  lí tio̍h thòe Góa kā i boah-iû , 4 Sat-bó͘-jíⁿ chiū chiàu Iâ-hô-hoa ê ōe khì kiâⁿ ,  kàu Pek-lī-hêng ;  siâⁿ-nih hiah ê tiúⁿ-ló lóng ngia̍uh-ngia̍uh-chhoah ,  chhut-lâi ngiâ-chih i kóng ,  Lí lâi sī ūi-tio̍h pêng-an mah?5 I kóng ,  Ūi-tio̍h pêng-an ;  góa sī beh chè-hiàn Iâ-hô-hoa ;  lín tio̍h chheng-khì ka-kī ,  lâi kap góa hù chè-sū ,  Sat-bó͘-jíⁿ chiū hō͘ Iâ-se kap i hiah ê kiáⁿ chheng-khì ,  kiò in lâi hù chè-sū , 6 In í-keng lâi ,  Sat-bó͘-jíⁿ khòaⁿ-kìⁿ Í-lī-ap ,  ì-sù kóng ,  Iâ-hô-hoa só͘ beh boah-iû-ê ,  kó-jiân tī I ê bīn-chêng , 7 Chóng-sī Iâ-hô-hoa kā Sat-bó͘-jíⁿ kóng ,  Bo̍h-tit khòaⁿ i ê iông-māu ,  kap i seng-khu ê tōa-hàn ;  chit-lâng sī Góa só͘ kū-choa̍t ;  in-ūi Iâ-hô-hoa teh khòaⁿ bô chhin-chhiūⁿ lâng teh khòaⁿ ;  lâng khòaⁿ gōa-māu ,  Iâ-hô-hoa sī khòaⁿ sim-lāi , 8 Iâ-se kiò A-pí-ná-ta̍t ,  hō͘ i tùi Sat-bó͘-jíⁿ ê bīn-chêng keng-kè ;  Sat-bó͘-jíⁿ kóng ,  Iâ-hô-hoa iā bô kéng chit-lâng , 9 Iâ-se koh kiò Sa-má keng-kè ;  i kóng ,  Iâ-hô-hoa iā bô kéng chit-ê , 10 Iâ-se hō͘ i hiah ê kiáⁿ chhit-ê ,  lóng tùi Sat-bó͘-jíⁿ ê bīn-chêng keng-kè ,  Sat-bó͘-jíⁿ kā Iâ-se kóng ,  Iâ-hô-hoa iā bô kéng chiah-ê , 11 Sat-bó͘-jíⁿ kā Iâ-se kóng ,  Lí ê kiáⁿ lóng tī-chia mah? I ìn kóng ,  Iáu-ū chi̍t-ê soah-bé ê ,  taⁿ teh chhī-iûⁿ ,  Sat-bó͘-jíⁿ kā Iâ-se kóng ,  Lí chhe lâng chhōa i lâi ,  in-ūi i iáu-bē lâi ,  lán bô beh chē-toh , 12 Chiū chhe lâng chhōa i ji̍p-lâi ;  i sī chhiah-sek ,  ba̍k-chiu chheng-siù ,  siⁿ-chòe hó-khòaⁿ ,  Iâ-hô-hoa kóng ,  Chit-lâng chiū-sī ,  lí khí-lâi kā i boah-iû , 13 Sat-bó͘-jíⁿ chiū ēng kak-lāi ê iû ,  tī i hiah ê hiaⁿ ê tiong-kan boah i ;  tùi hit-ji̍t khí ,  Iâ-hô-hoa ê Sîn tōa-tōa lîm-kàu Tāi-pi̍t ,  Sat-bó͘-jíⁿ khí-sin tò-khì La̍h-má , 14 Iâ-hô-hoa ê Sîn lī-khui Sò-lô ,  ū pháiⁿ-sîn tùi Iâ-hô-hoa hia lâi ,  kiáu-jiáu i , 15 Sò-lô ê jîn-sîn tùi i kóng ,  Khòaⁿ ah ,  taⁿ ū chi̍t ê pháiⁿ-sîn tùi Siōng-tè hia lâi kiáu-jiáu lí ; 16 goán ê chú tio̍h bēng-lēng kun-sûi lí bīn-chêng ê jîn-sîn chhē chi̍t-ê gâu tôaⁿ-khîm-ê lâi ;  tùi Siōng-tè hia lâi ê pháiⁿ-sîn lîm-kàu lí ê sî ,  hō͘ i ēng chhiú tôaⁿ-khîm ,  lí chiū hó , 17 Sò-lô kā i ê jîn-sîn kóng ,  Lín kā góa chhē chi̍t ê gâu tôaⁿ-khîm-ê ,  chhōa-lâi góa chia , 18 Siàu-liân lâng tiong ū chi̍t-ê kóng ,  Góa bat khòaⁿ-kìⁿ Pek-lī-hêng lâng Iâ-se chi̍t ê kiáⁿ gâu tôaⁿ-khîm ,  sī tōa ióng-sū ,  koh sī chiàn-sū ,  kóng-ōe ū tì-hūi ,  bīn-māu hó-khòaⁿ ,  Iâ-hô-hoa iā kap i tī-teh , 19 Sò-lô chhe sù-chiá khì kìⁿ Iâ-se ,  kóng ,  Chhe lí ê kiáⁿ Tāi-pi̍t ,  chiū-sī hit ê chhī-iûⁿ-ê ,  lâi góa chia , 20 Iâ-se chiū ēng lû chài piáⁿ ,  kap chi̍t phê-tē ê chiú ,  kap chi̍t chiah soaⁿ-iûⁿ-á ,  kau i ê kiáⁿ Tāi-pi̍t ,  sàng hō͘ Sò-lô , 21 Tāi-pi̍t kàu Sò-lô hia ,  kun-sûi tī i ê bīn-chêng ;  Sò-lô chin thiàⁿ i ;  Tāi-pi̍t chiū chòe Sò-lô kia̍h kun-khì ê lâng , 22 Sò-lô chhe lâng khì kìⁿ Iâ-se kóng ,  Kiû lí iông-ún Tāi-pi̍t kun-sûi tī góa bīn-chêng ,  in-ūi i tit-tio̍h un-tián tī góa ê ba̍k-chiu chêng , 23 Tùi Siōng-tè hia lâi ê pháiⁿ-sîn lîm-kàu Sò-lô ê sî ,  Tāi-pi̍t chiū the̍h khîm ēng chhiú lâi tôaⁿ ;  Sò-lô chiū khoan-sim ,  tit-tio̍h hó ,  pháiⁿ-sîn lī-khui i , 
