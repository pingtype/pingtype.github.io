1 Bo̍h-tit chek-pī lāu lâng ,  tio̍h khǹg i chhin-chhiūⁿ lāu-pē ;  siàu-liân lâng chhin-chhiūⁿ hiaⁿ-tī ; 2 lāu hū-jîn-lâng chhin-chhiūⁿ lāu-bú ;  siàu-liân hū-jîn-lâng chhin-chhiūⁿ chí-bē ,  tio̍h choan-bū chheng-khì , 3 Chin-chiàⁿ chiú-kóaⁿ ê kóaⁿ-hū tio̍h chun-kèng i , 4 Nā-sī chiú-kóaⁿ hū-jîn-lâng ū kiáⁿ á-sī sun ,  in tio̍h tāi-seng o̍h iú-hàu tī i ka-kī ê ke ,  lâi pò-tap in ê sī-tōa lâng ,  in-ūi che sī tit-tio̍h chiap-la̍p tī Siōng-tè ê bīn-chêng , 5 Chin-chiàⁿ chòe kóaⁿ-hū bô i-óa ê ,  chí-ū ǹg-bāng Siōng-tè ,  mî-ji̍t siông-siông teh kiû-kiò kî-tó , 6 Nā-sī chhia-chhí ê ,  sui-jiân oa̍h í-keng sí , 7 Chiah ê sū tio̍h hoan-hù ,  hō͘ in bô mâu-pēng , 8 Lâng nā bô kò͘ chhin-lâng ,  sīm-chì bô kò͘ ka-kī ê ke ,  che chiū-sī pōe-biū tō-lí ,  pí m̄ sìn ê lâng koh khah pháiⁿ , 9 Kóaⁿ-hū kì tī chheh-ni̍h ê ,  tek-khak tio̍h chiūⁿ la̍k-cha̍p hè ,  bat chòe chi̍t ê tiōng-hu ê hū-jîn-lâng , 10 koh ū hó só͘ kiâⁿ ê chèng-kù ,  bat iúⁿ-chhī kiáⁿ-jî ,  chiap-thāi lâng-kheh ,  sóe sèng-tô͘ ê kha ,  chín-chè siū hoān-lān ê lâng ,  thàn it-chhè ê hó só͘ kiâⁿ , 11 Nā-sī siàu-liân ê kóaⁿ-hū tio̍h sî i ;  in-ūi in kàu tōng-khí chêng-io̍k lâi ge̍k Ki-tok ê sî ,  chiū siūⁿ beh kè ; 12 in-ūi in pàng-sak khí-thâu ê sìn ,  chiū siū gí-toàn , 13 Koh o̍h pîn-tōaⁿ ,  kè chhù kè the̍h ;  m̄ nā pîn-tōaⁿ ,  iā kāu ōe ,  ài chhap sū ,  kóng só͘ m̄ eng-kai kóng ê , 14 Só͘-í góa ài siàu-liân ê kóaⁿ-hū koh kè ,  siⁿ kiáⁿ ,  liāu-lí ke ,  bô hō͘ tùi-te̍k ū ki-hōe thang kóng pháiⁿ ōe , 15 In-ūi í-keng ū lâng oa̍t-tńg ,  khì tè Sat-tàn , 16 Nā-sī sìn Chú ê hū-jîn-lâng i ê kai-chhin ū kóaⁿ-hū ,  chiū tio̍h pang-chān i ,  bián-tì liân-lūi kàu-hōe ,  hō͘ kàu-hōe thang pang-chān hiah ê chin-chiàⁿ chòe kóaⁿ-hū ê , 17 Gâu tī-lí kàu-hōe ê tiúⁿ-ló tio̍h ka-pē chun-kèng i ,  hiah ê tio̍h-bôa tī káng tō-lí kap kà-sī ê ,  koh khah tio̍h án-ni , 18 In-ūi sèng-keng kóng ,  Bō ngó͘-kok ê gû ,  bo̍h-tit láng i ê chhùi ,  Koh ,  chòe-kang ê kham-tit siū i ê kang-chîⁿ , 19 Ū kò tiúⁿ-ló ê ,  nā m̄ sī ū nn̄g saⁿ ê chòe kan-chèng ,  chiū bo̍h-tit chiap-la̍p , 20 Hoān-chōe ê tio̍h tng chèng lâng ê bīn-chêng chek-pī in ,  hō͘ kî-û ê iā thang kiaⁿ-hiâⁿ , 21 Góa tī Siōng-tè kap Ki-tok Iâ-so͘ í-ki̍p siū kéng ê thiⁿ-sài ê bīn-chêng ,  bēng-lēng lí ,  tio̍h siú chiah ê sū ,  bo̍h-tit kò͘-chip só͘ chûn ê ì-kiàn ,  kiâⁿ tāi-chì bo̍h-tit phian-su , 22 Bo̍h-tit kóaⁿ-kín kā lâng hōaⁿ chhiú ,  iā bo̍h-tit ū hūn tī pa̍t lâng ê chōe ;  ka-kī tio̍h kò͘ chheng-khì , 23 Bo̍h-tit koh kan-ta lim chúi ;  tio̍h ēng tām-po̍h chiú ,  in-ūi lí ê pî-ūi ,  kap lí ê kāu phòa-pīⁿ ê iân-kò͘ , 24 Ū lâng in ê chōe lō͘-hiān ,  chòe thâu-chêng kiâⁿ kàu tī sím-phòaⁿ ;  ū-ê in ê chōe tè in ê āu-bīn , 25 Chhin-chhiūⁿ án-ni hó ê só͘ kiâⁿ iā ū lō͘-hiān ê ;  hiah ê m̄ sī án-ni ê iā khàm bōe ba̍t , 
