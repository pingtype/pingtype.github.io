1 Nā-sī Sèng Sîn bêng-bêng kóng ,  tī āu-lâi ê sî-kî beh ū lâng pōe-biū sìn ,  ì-hiòng hiah ê bê-he̍k lâng ê sîn ,  kap kúi ê kà-sī , 2 tùi pe̍h-chha̍t lâng ê ké-hó ,  in ê liông-sim chhin-chhiūⁿ hō͘ jia̍t ê thih kù-tio̍h , 3 kìm-chí kè-chhōa ,  kìm-kài chia̍h-mi̍h ,  chiū-sī Siōng-tè só͘ chhòng-chō ,  hō͘ sìn lâi bêng-pe̍k chin-lí ê lâng ,  ēng chiok-siā lâi hióng-siū ê , 4 In-ūi Siōng-tè só͘ chhòng-chō ê mi̍h lóng sī hó ,  nā chiok-siā lâi niá-siū i ,  chiū bô chi̍t hāng thang khì-sak , 5 In-ūi tùi Siōng-tè ê ōe kap kî-tó chiū chiâⁿ-sèng , 6 Nā chiong chiah ê sū tiám-chhíⁿ hiaⁿ-tī ,  chiū lí beh chòe Ki-tok Iâ-so͘ hó ê chhe-ēng ,  ēng sìn-tō ê ōe kap lí só͘ sūn-thàn hó ê kà-sī ê ōe lâi tit-tio̍h pôe-iúⁿ , 7 Tio̍h khì-sak chho͘-sio̍k ê ōe kap lāu hū-jîn-lâng ê phàⁿ-kó͘ ,  Tio̍h ka-kī liān-si̍p kàu tī kèng-khiân , 8 In-ūi liān-si̍p seng-khu hit ê lī-ek sī sió-khóa ,  nā-sī kèng-khiân chiū hoān sū ū lī-ek ;  in-ūi ū hiān-sî kap chiong-lâi oa̍h-miā ê èng-ún , 9 Chit kù ōe sī thang sìn ,  thang chiâu-chn̂g chiap-la̍p ê , 10 In-ūi lán tio̍h-bôa chhut-la̍t sī ūi-tio̍h chit-ê ,  in-ūi lán ê ǹg-bāng chāi-tī chin-oa̍h ê Siōng-tè ,  I sī chèng lâng ê Kiù-chú ,  tī chiah ê sìn ê lâng koh khah sī , 11 Chiah ê sū lí tio̍h bēng-lēng lâi kà-sī , 12 Bo̍h-tit in-ūi lí ê siàu-liân hō͘ lâng khòaⁿ-khin ;  tio̍h tī kóng ōe ,  tī kiâⁿ chòe ,  tī jîn-ài ,  tī sìn ,  tī chheng-khì ,  chòe sìn ê lâng ê bô͘-iūⁿ , 13 Tio̍h tì-ì tha̍k-chheh ,  khoàn-bián kà-sī ,  kàu tī góa lâi , 14 Lí sim-lāi ê un-sù ,  tùi sian-ti ê ōe kap tiúⁿ-ló-hōe hōaⁿ chhiú lâi hō͘ lí ê ,  lí m̄ thang hut-lio̍k , 15 Lí tio̍h tì-ì choan-sim tī chiah ê sū ,  hō͘ lí ê chìn-pō͘ hián-bêng tī chèng lâng , 16 Tio̍h kín-sīn lí pún-sin í-ki̍p lí ê kà-sī ,  siông-siông koan-sim tī chiah ê sū ;  in-ūi án-ni kiâⁿ ,  chiū beh kiù lí pún-sin kap thiaⁿ lí ê lâng , 
