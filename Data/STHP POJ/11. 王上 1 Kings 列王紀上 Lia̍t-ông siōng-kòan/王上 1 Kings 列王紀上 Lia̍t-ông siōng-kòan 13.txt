1 Hit-sî ū chi̍t ê Siōng-tè ê lô͘-po̍k ,  thàn Iâ-hô-hoa ê ōe ,  tùi Iû-tāi lâi kàu Pek-te̍k-lī ;  Iâ-lô-phò-àm tú-á khiā tī tôaⁿ-piⁿ ,  beh sio hiuⁿ , 2 I thàn Iâ-hô-hoa ê ōe ,  kong-kek hit ê tôaⁿ ,  kiò kóng ,  Tôaⁿ ah ,  tôaⁿ ah ,  Iâ-hô-hoa án-ni kóng ,  Khòaⁿ ah ,  beh ū chi̍t ê kiáⁿ chhut-sì tī Tāi-pi̍t ê ke ,  miâ kiò Iok-se-a ,  i beh chiong soaⁿ-thâu-tôaⁿ ê chè-si ,  chiū-sī tī lí ê téng-bīn sio-hiuⁿ-ê ,  hiàn tī lí ê téng-bīn ;  in iā beh chiong lâng ê kut-thâu sio tī lí ê téng-bīn , 3 Siâng hit-ji̍t i iā chhut chi̍t ê tiāu-thâu ,  kóng ,  Khòaⁿ ah ,  chit ê tôaⁿ beh phòa-li̍h ,  tôaⁿ-téng ê hé-hu beh piàⁿ--lo̍h-khì ;  chit-ê chiū-sī Iâ-hô-hoa só͘ kóng ê tiāu-thâu , 4 Ông thiaⁿ-kìⁿ Siōng-tè ê lô͘-po̍k kong-kek Pek-te̍k-lī ê tôaⁿ só͘ kiò ê ōe ,  Iâ-lô-phò-àm chiū tùi tôaⁿ-téng chhun chhiú ,  kóng ,  Tio̍h lia̍h i ,  I só͘ chhun beh lia̍h i ê chhiú chiū ko͘-tâ ,  bōe-ōe kiu tò-tńg ; 5 tôaⁿ chiū phòa-li̍h ,  tôaⁿ-téng ê hé-hu iā piàⁿ--lo̍h-lâi ,  chiàu Siōng-tè ê lô͘-po̍k thàn Iâ-hô-hoa ê ōe só͘ chhut ê tiāu-thâu , 6 Ông ìn Siōng-tè ê lô͘-po̍k kóng ,  Chhiáⁿ lí kiû Iâ-hô-hoa lí Siōng-tè ê un ,  thòe góa kî-tó ,  hō͘ góa ê chhiú ho̍k-goân ,  Tùi án-ni ,  Siōng-tè ê lô͘-po̍k kî-tó Iâ-hô-hoa ,  ông ê chhiú chiū ho̍k-goân ,  chiàu khí-thâu ê khoán , 7 Ông kā Siōng-tè ê lô͘-po̍k kóng ,  Chhiáⁿ lí kap góa tò-khì goán tau ,  chia̍h tiám-sim ;  góa iā beh ēng mi̍h sàng lí , 8 Siōng-tè ê lô͘-po̍k kā ông kóng ,  Lí chiū nā ēng lí ông-kiong ê chi̍t-pòaⁿ hō͘ góa ,  góa iā m̄ kap lí khì ,  iā m̄ tī chit só͘-chāi chia̍h-piáⁿ lim-chúi , 9 In-ūi Iâ-hô-hoa ê ōe án-ni hoan-hù góa kóng ,  Lí m̄-thang chia̍h-piáⁿ ,  m̄-thang lim-chúi ,  iā m̄-thang tùi lí ê goân-lō͘ tò-lâi , 10 I chiū tùi pa̍t-tiâu lō͘ khì ,  bô tùi lâi Pek-te̍k-lī hit-tiâu tò-khì , 11 Ū chi̍t ê lāu sian-ti tiàm tī Pek-te̍k-lī ,  i ê kiáⁿ kàu ,  ēng Siōng-tè ê lô͘-po̍k tng-ji̍t tī Pek-te̍k-lī só͘-kiâⁿ-ê kā i kóng ,  kap tùi ông só͘ kóng it-chhè ê ōe ,  lóng kā lāu-pē kóng , 12 Lāu-pē tùi in kóng ,  I tùi toh-lo̍h chi̍t tiâu lō͘ khì ,  In-ūi i ê kiáⁿ bat khòaⁿ-kìⁿ tùi Iû-tāi lâi Siōng-tè ê lô͘-po̍k só͘ khì ê lō͘ , 13 I chiū hoan-hù i ê kiáⁿ kóng ,  Lín kā góa pī-pān lû ,  In pī-pān lû hó ,  i chiū khiâ i ; 14 khì jip Siōng-tè ê lô͘-po̍k ,  tú-tio̍h i chē tī siōng-chhiū kha ;  chiū mn̄g i kóng ,  Lí sī tùi Iû-tāi lâi Siōng-tè ê lô͘-po̍k á m̄-sī? I kóng ,  Góa chiū-sī , 15 I chiū kā i kóng ,  Chhiáⁿ lí kap góa tò-khì goán tau chia̍h-piáⁿ , 16 I chiū kóng ,  Góa bōe-ōe kep lí tò-khì ,  bōe-ōe ji̍p lí ê ke ,  iā bōe-ōe tī chit só͘-chāi kap lí chia̍h-piáⁿ lim-chúi , 17 In-ūi Iâ-hô-hoa ê ōe án-ni kā góa kóng ,  Lí tī-hia m̄-thang chia̍h-piáⁿ ,  m̄-thang lim-chúi ,  iā m̄-thang tùi lí khì ê lō͘ tò-lâi , 18 I chiū kā i kóng ,  Góa iā sī sian-ti ,  kap lí chi̍t-iūⁿ ;  ū thiⁿ-sài ēng Iâ-hô-hoa ê ōe kā góa kóng ,  Lí chhōa i kap lí tò-khì lí ê chhù ,  hō͘ i chia̍h-piáⁿ lim-chúi ,  Che lóng sī phiàn i , 19 I chiū kap i tò-khì ,  tī i ê ke chia̍h-piáⁿ lim-chúi , 20 Nn̄g-lâng chē-toh ê sî ,  Iâ-hô-hoa ê ōe lîm-kàu hit ê chhōa i tò-lâi ê sian-ti , 21 I chiū kiò hit ê tùi Iû-tāi lâi Siōng-tè ê lô͘-po̍k kóng ,  Iâ-hô-hoa án-ni kóng ,  In-ūi lí ûi-pōe Iâ-hô-hoa ê ōe ,  bô siú Iâ-hô-hoa lí Siōng-tè só͘ bēng-lēng lí ê bēng-lēng , 22 chiū tò-lâi chia̍h-piáⁿ lim-chúi tī I só͘ hoan-hù lí kóng ,  Tī-hia m̄-thang chia̍h-piáⁿ m̄-thang lim-chúi ê só͘-chāi ,  só͘-í lí ê sin-si bōe thang ji̍p lí lia̍t-chó͘ ê bōng , 23 Chia̍h-piáⁿ lim-chúi liáu-āu ,  i chiū kā i só͘ tòa tò-lâi ê sian-ti pī-pān lû , 24 I khì-liáu ,  tī lō͘--nih ū chi̍t chiah sai tú-tio̍h chiū kā-sí i ;  sin-si pàng tī lō͘--nih ,  lû khiā tī i ê sin-piⁿ ,  sai iā khiā tī i ê sin-si ê sin-piⁿ , 25 Ū lâng tùi hia keng-kè ,  khòaⁿ-kìⁿ sin-si pàng tī lō͘--nih ,  sai iā khiā tī sin-si ê piⁿ-thâu ,  chiū lâi lāu sian-ti só͘ tiàm ê siâⁿ ,  kóng-khí chit ê sū , 26 Hit ê chhōa i tùi lō͘ tò-lâi ê sian-ti thiaⁿ-kìⁿ chiū kóng ,  Che sī hit ê Siōng-tè ê lô͘-po̍k ,  ûi-ke̍h Iâ-hô-hoa ê ōe--ê ,  só͘-í Iâ-hô-hoa chiong i kau hō͘ sai ;  sai peh-thiah i ,  kā-sí i ,  sī chiàu Iâ-hô-hoa tùi i kóng ê ōe , 27 I chiū hoan-hù i ê kiáⁿ kóng ,  Lín kā góa pī-pān lû ,  In chiū pī-pān , 28 I khì ,  khòaⁿ-kìⁿ i ê sin-si pàng tī lō͘--nih ,  lû kap sai khiā tī sin-si ê piⁿ-á ,  sai bô chia̍h sin-si ,  iā bô peh-thiah lû , 29 Sian-ti chiū chhú Siōng-tè ê lô͘-po̍k ê sin-si ,  hē tī lû ê téng-bīn ,  chài tò-lâi ,  kàu lāu sian-ti ê siâⁿ ,  beh thî-khàu lâi bâi-chòng i , 30 Chiū chiong i ê sin-si lâi chòng tī ka-kī ê bōng ,  lâng chiū thî-khàu i ,  kóng ,  Ai--ah ,  góa ê hiaⁿ ah!31 Bâi-chòng liáu-āu ,  i chiū kā i ê kiáⁿ kóng ,  Góa sí liáu-āu ,  lín tio̍h bâi-chòng góa tī Siōng-tè ê lô͘-po̍k só͘ bâi-chòng ê bōng-lāi ,  hō͘ góa ê kut-thâu óa i ê kut-thâu , 32 In-ūi i ēng Iâ-hô-hoa ê ōe kiò lâi kong-kek Pek-te̍k-lī ê tôaⁿ ,  kong-kek Sat-má-lī-a chiah ê siâⁿ só͘ ū ê soaⁿ-thâu-biō ,  i ê ōe tek-khak èng-giām , 33 Chit ê tāi-chì liáu-āu ,  Iâ-lô-phò-àm iû-goân bô lī-khui i ê pháiⁿ-lō͘ ;  koh tùi chèng peh-sìⁿ-tiong siat-li̍p soaⁿ-thâu ê chè-si ;  kìⁿ ài ê ,  chiū hun-piat i ,  hō͘ i chòe soaⁿ-thâu ê chè-si , 34 Chit ê tāi-chì chiâⁿ-chòe Iâ-lô-phò-àm ê ke ê chōe ,  tì-kàu beh tùi tōe-chiūⁿ chián-tû i ,  bia̍t i , 
