1 Lô-phò-àm khì Sī-kiàm ,  in-ūi Í-sek-lia̍t chèng-lâng kàu Sī-kiàm ,  beh siat-li̍p i chòe-ông , 2 Chêng Nî-pat ê kiáⁿ Iâ-lô-phò-àm siám-pī Só͘-lô-bûn ông ê bīn ,  cháu-khì Ai-ki̍p ,  tiàm tī-hia ,  Iâ-lô-phò-àm iáu tī Ai-ki̍p ê sî ,  thiaⁿ-kìⁿ chit ê sū , 3 In chhe lâng khì kiò i lâi ;  Iâ-lô-phò-àm chiū kap Í-sek-lia̍t choân-hōe lâi kìⁿ Lô-phò-àm ,  kā i kóng , 4 Lí ê lāu-pē hō͘ goán pē kan-khó͘ ê taⁿ ;  lí ê lāu-pē só͘ hē tī goán ê khó͘-kang ,  kap tāng ê taⁿ ,  kiû lí kiám-khin ,  goán chiū ho̍k-sāi lí , 5 Lô-phò-àm kā in kóng ,  Lín tò-khì ,  kàu tē-saⁿ ji̍t koh lâi kìⁿ góa ;  peh-sìⁿ chiū khì , 6 Lô-phò-am ê lāu-pē Só͘-lô-bûn oa̍h-teh ê sî ,  ū kun-sûi tī i bīn-chêng ê lāu-lâng ,  Lô-phò-àm ông kap in gī-lūn ,  kóng ,  Lín ū sím-mi̍h kè-chhek ,  góa thang hê-hok chit ê peh-sìⁿ?7 In ìn i kóng ,  Kin-á-ji̍t lí nā goān chòe chiah ê peh-sìⁿ ê lô͘-po̍k ,  lâi ho̍k-sāi in ,  ēng hó-ōe lâi ìn in ,  in chiū éng-oán chòe lí ê lô͘-po̍k , 8 Chóng-sī i kū-choa̍t lāu-lâng só͘ hō͘ i ê kè-chhek ,  kap hiah-ê khiā tī i bīn-chêng ,  kap i pîⁿ-ûn ê siàu-liân lâng ,  chham-siông ; 9 kā in kóng ,  Chit ê peh-sìⁿ ū tùi góa kóng ,  Lí ê lāu-pē hē tī goán ê taⁿ ,  kiû lí hō͘ goán khah-khin ;  taⁿ lín ū sím-mi̍h kè-chhek hō͘ lán thang hê-hok in?10 Hiah ê kap i pîⁿ-ûn ê siàu-liân lâng kóng ,  Chit ê peh-sìⁿ tùi lí kóng ,  Lí ê lāu-pē hō͘ goán pē tāng ê taⁿ ,  kiû lí kā goán kiám-khin ;  lí tio̍h án-ni ìn in kóng ,  Góa ê bé-cháiⁿ khah-tōa góa ê lāu-pē ê io , 11 Góa ê lāu-pē hō͘ lín pē tāng ê taⁿ ,  góa beh ke-thiⁿ lín ê taⁿ ;  góa ê lāu-pē ēng piⁿ kéng-kài lín ,  góa beh ēng giat-á-thâng kéng-kài lín , 12 Tē-saⁿ ji̍t Iâ-lô-phò-àm kap chèng peh-sìⁿ kàu Lô-phò-àm hia ,  chiàu ông só͘ bēng-lēng kóng ,  Tē-saⁿ ji̍t koh lâi góa chia , 13 Ông ēng pháiⁿ siaⁿ-sàu ìn peh-sìⁿ ,  pàng-sak lāu-lâng só͘ hiàn ê kè-chhek ; 14 chiàu siàu-liân lâng ê kè-chhek tùi peh-sìⁿ kóng ,  Góa ê pē hō͘ lín pē tāng ê taⁿ ,  góa beh ke-thiⁿ lín ê taⁿ ;  góa ê pē ēng piⁿ kéng-kài lín ,  góa beh ēng giat-á-thâng kéng-kài lín , 15 Ông bô thiaⁿ-thàn peh-sìⁿ ;  in-ūi chit ê tāi-chì sī chhut tī Iâ-hô-hoa ,  sī beh èng-giām Iâ-hô-hoa thok Sī-lô lâng A-hi-ngá tùi Nî-pat ê kiáⁿ Iâ-lô-phò-àm só͘ kóng ê ōe , 16 Í-sek-lia̍t chèng peh-sìⁿ khòaⁿ-kìⁿ ông bô thiaⁿ-thàn in ,  peh-sìⁿ chiū tùi ông kóng ,  Goán tī Tāi-pi̍t ū sím-mi̍h hūn-gia̍h ah? goán kap Iâ-se ê kiáⁿ bô kan-sia̍p ;  Í-sek-lia̍t ah ,  tò-khì lín ê pò͘-pîⁿ ;  Tāi-pi̍t ah ,  tio̍h kò͘ lí ka-kī ê chhù ,  Tùi án-ni Í-sek-lia̍t tò-khì in ê pò͘-pîⁿ , 17 Chóng-sī khiā-khí Iû-tāi chiah ê siâⁿ ê Í-sek-lia̍t lâng ,  Lô-phò-àm iû-goân chòe in ê ông , 18 Lô-phò-àm ông chhe koán-lí chòe-khó͘-kang ê lâng A-to-lân khì ;  Í-sek-lia̍t chèng-lâng chiū ēng chio̍h-thâu tìm-sí i ,  Lô-phò-àm ông chiū kóaⁿ-kín chiūⁿ chhia ,  beh cháu-khì Iâ-lō͘-sat-léng , 19 Tùi án-ni Í-sek-lia̍t hoán-poān Tāi-pi̍t ke ,  kàu kin-á-ji̍t , 20 Í-sek-lia̍t chèng-lâng thiaⁿ-kìⁿ Iâ-lô-phò-àm tò-lâi ,  chiū chhe lâng chhiáⁿ i kàu hōe-chiòng ê bīn-chêng ,  siat-li̍p i chòe Í-sek-lia̍t chèng-lâng ê ông ,  Iû-tāi chi-phài í-gōa ,  bô lâng tè Tāi-pi̍t ê ke , 21 Lô-phò-àm kàu Iâ-lō͘-sat-léng ê sî ,  chiū chū-chi̍p Iû-tāi choân-ke ,  kap Piān-ngá-bín chi-phài ê lâng ,  kiōng cha̍p-poeh-bān lâng ,  lóng sī kè-kéng ê chiàn-sū ,  beh kap Í-sek-lia̍t ke kau-chiàn ,  hō͘ kok-ūi koh kui tī Só͘-lô-bûn ê kiáⁿ Lô-phò-àm , 22 Chóng-sī Siōng-tè ê ōe lîm-kàu Siōng-tè ê lô͘-po̍k Sī-má-ngá ,  kóng , 23 Lí khì kā Só͘-lô-bûn ê kiáⁿ ,  Iû-tāi ông Lô-phò-àm ,  kap Iû-tāi Piān-ngá-bín choân-ke ,  í-ki̍p kî-û ê peh-sìⁿ kóng , 24 Iâ-hô-hoa án-ni kóng ,  Lín bo̍h-tit chiūⁿ--khì ,  bo̍h-tit kap lín ê hiaⁿ-tī Í-sek-lia̍t lâng kau-chiàn ;  ta̍k-lâng tò-khì i ê ke ;  in-ūi chit ê tāi-chì chhut tī Góa ,  In thiaⁿ Iâ-hô-hoa ê ōe ,  chiū tò-tńg-khì ,  chiàu Iâ-hô-hoa ê ōe , 25 Iâ-lô-phò-àm tī Í-hoat-liân soaⁿ-tōe khí-chō Sī-kiàm ,  chiū tiàm tī hit tiong-kan ;  koh tùi hia chhut-khì ,  khí Pí-lô͘-i-le̍k , 26 Iâ-lô-phò-àm sim-lāi kóng ,  Taⁿ chit ê kok beh kui Tāi-pi̍t ê ke ;  chit ê peh-sìⁿ nā chiūⁿ-khì Iâ-lō͘-sat-léng ,  tī Iâ-hô-hoa ê tiān hiàn-chè ,  chit ê peh-sìⁿ ê sim beh kui in ê chú Iû-tāi ông Lô-phò-àm ;  in beh thâi-sí góa ,  iû-goân kui Iû-tāi ông Lô-phò-àm , 27 28 Ông chiū kè-e̍k ,  chù-chō nn̄g chiah kim ê gû-á ,  tùi chèng peh-sìⁿ kóng ,  Lín chiūⁿ-khì Iâ-lō͘-sat-léng ,  si̍t-chāi ûi-lân ;  Í-sek-lia̍t ah ,  khòaⁿ ah ,  chiah-ê sī lín ê Siōng-tè ,  chhōa lín tùi Ai-ki̍p tōe chiūⁿ-lâi-ê , 29 I hē chi̍t-chiah tī Pek-te̍k-lī ,  hē chi̍t-chiah tī Tàn , 30 Chit ê tāi-chì chiâⁿ-chòe chōe ;  in-ūi peh-sìⁿ khì Tàn ,  tī hit chiah ê thâu-chêng pài , 31 Ông tī soaⁿ-thâu khí biō ;  tùi peh-sìⁿ tiong bô sio̍k Lī-bī cho̍k-ê ,  siat-li̍p i chòe chè-si , 32 Iâ-lô-phò-àm tiāⁿ-tio̍h poeh-ge̍h ,  hit-ge̍h ê cha̍p-gō͘ ,  siat choeh-kî ,  chhin-chhiūⁿ Iû-tāi ê choeh-kî chi̍t-iūⁿ ;  tī tôaⁿ-téng hiàn-chè ;  tī Pek-te̍k-lī iā sī án-ni chòe ,  hiàn-chè tī i só͘ chù ê gû-á ;  koh chiong i só͘ khí-chō soaⁿ-thâu-tôaⁿ ê chè-si ,  an-tì tī Pek-te̍k-lī , 33 I tī poeh-ge̍h cha̍p-gō͘ ji̍t ,  chiū-sī i ê sim su-khia só͘ tiāⁿ-tio̍h ê ge̍h ,  hiàn-chè tī i tī Pek-te̍k-lī só͘ khí ê tôaⁿ ;  kā Í-sek-lia̍t lâng siat choeh-kî ,  hiàn-chè tī tôaⁿ--nih ,  koh sio-hiuⁿ , 
