1 Iâ-hô-hoa kā Mô͘-se kóng ,  Lí ji̍p-khì kìⁿ Hoat-ló ,  kā i kóng ,  Iâ-hô-hoa án-ni kóng ,  Chún Góa ê peh-sìⁿ khì ,  thang ho̍k-sāi Góa , 2 Lí nā m̄-chún in khì ,  khòaⁿ ah ,  Góa beh hō͘ chhân-kap-á phah-pháiⁿ lí ê kéng-lāi , 3 Hô beh siⁿ-thòaⁿ chhân-kap-á ,  in beh chiūⁿ-lâi ji̍p lí ê kiong-tiān ,  lí ê khùn-pâng ,  chiūⁿ lí ê bîn-chhn̂g ,  ji̍p lí ê jîn-sîn ê chhù ,  chiūⁿ lí ê peh-sìⁿ ê seng-khu ,  ji̍p lí ê chàu-khang ,  kap lí chhiau-mī ê khì-kū , 4 Koh beh chiūⁿ lí ,  kap lí ê peh-sìⁿ ,  í-ki̍p lí chèng jîn-sîn ê seng-khu , 5 Iâ-hô-hoa tùi Mô͘-se kóng ,  Lí kā A-lûn kóng ,  Lí ê chhiú kia̍h koáiⁿ-á ,  chhun tī kang ,  hô ,  tî ê téng-bīn ,  hō͘ chhân-kap-á chiūⁿ-lâi Ai-ki̍p tōe , 6 A-lûn chiū chhun i ê chhiú tī Ai-ki̍p chiah-ê chúi ê téng-bīn ;  chhân-kap-á chiū chiūⁿ-lâi jia-khàm thong Ai-ki̍p tōe , 7 Phok-sū ēng in ê siâ-su̍t iā án-ni kiâⁿ ,  hō͘ chhân-kap-á chiūⁿ-lâi Ai-ki̍p tōe , 8 Hoat-ló kiò Mô͘-se ,  A-lûn kóng ,  Chhiáⁿ lín kiû Iâ-hô-hoa hō͘ chiah-ê chhân-kap-á lī-khui góa kap góa ê peh-sìⁿ ;  góa chiū chún chit-ê peh-sìⁿ khì thang chè-sū Iâ-hô-hoa , 9 Mô͘-se tùi Hoat-ló kóng ,  Góa chun-chhûn lí ê ì-sù ;  góa tio̍h ūi lí ,  kap lí ê jîn-sîn ,  í-ki̍p lí ê peh-sìⁿ ,  kî-kiû tī sím-mi̍h sî thang tû-bia̍t chhân-kap-á lī-khui lí ,  kap lí hiah-ê chhù ,  chí-ū lâu tī hô-ni̍h ah?10 I kóng ,  Bîn-á-ji̍t ,  Kóng ,  Thang chiàu lí ê ōe ;  hō͘ lí chai goán ê Siōng-tè Iâ-hô-hoa bô chi̍t-ê ōe pí-phēng-tit , 11 Chhân-kap-á beh lī-khui lí kap lí hiah-ê chhù ,  kap lí ê jîn-sîn ,  í-ki̍p lí ê peh-sìⁿ ,  chí-ū lâu tī hô-ni̍h , 12 Mô͘-se ,  A-lûn lī-khui Hoat-ló chhut-khì ;  Mô͘-se ūi-tio̍h I só͘ chhe lâi hāi Hoat-ló ê chhân-kap-á kiû-kiò Iâ-hô-hoa , 13 Iâ-hô-hoa chiū chiàu Mô͘-se ê ōe lâi kiâⁿ ;  kìⁿ-nā tī chhù-lāi ,  īⁿ-tiong ,  chhân-ni̍h ê chhân-kap-á lóng sí , 14 Lâng khioh in kui-tui ,  piàn-tōe lóng chhàu-bī , 15 Hoat-ló khòaⁿ-kìⁿ tāi-chì ū khah-khoan ,  chiū ngī i ê sim ,  m̄-thiaⁿ in ;  tú-tú chiàu Iâ-hô-hoa só͘ kóng ê , 16 Iâ-hô-hoa tùi Mô͘-se kóng ,  Lí kā A-lûn kóng ,  Chhun-chhut lí ê koáiⁿ-á ,  phah tōe-ni̍h ê thô͘-hún ,  hō͘ i tī Ai-ki̍p piàn-tōe pìⁿ-chòe sat-bú , 17 In chiū án-ni kiâⁿ ;  A-lûn kia̍h koáiⁿ-á ,  chhun-chhiú phah tōe-ni̍h ê thô͘-hún ,  chiū tī lâng kap cheng-siⁿ ê seng-khu lóng ū sat-bú ;  tōe-ni̍h ê thô͘-hún tī Ai-ki̍p piàn-tōe lóng piàn-chòe sat-bú , 18 Phok-sū iā ēng in ê siâ-su̍t chiàu án-ni chòe ,  ài siⁿ-chhut sat-bú ,  chóng-sī bōe-ōe ;  án-ni tī lâng kap cheng-siⁿ ê seng-khu lóng ū sat-bú , 19 Phok-sū tùi Hoat-ló kóng ,  Che sī Siōng-tè ê chhiú-tōaⁿ ;  Hoat-ló ê sim ngī ,  m̄-thiaⁿ in ;  tú-tú chiàu Iâ-hô-hoa só͘ kóng ê , 20 Iâ-hô-hoa kā Mô͘-se kóng ,  Lí chheng-chá khí-lâi ;  khòaⁿ ah ,  Hoat-ló beh kàu chúi-piⁿ ;  lí khiā tī i ê bīn-thâu-chêng ,  kā i kóng ,  Iâ-hô-hoa án-ni kóng ,  Chún Góa ê peh-sìⁿ khì ,  thang ho̍k-sāi Góa , 21 Lí nā m̄-chún Góa ê peh-sìⁿ khì ,  Góa beh chhe kui-tīn ê hô͘-sîn kàu tī lí ,  kap lí ê jîn-sîn ,  í-ki̍p lí ê peh-sìⁿ ,  iā beh ji̍p lí hiah-ê chhù ;  koh Ai-ki̍p lâng ê chhù ,  kap in só͘ khiā-khí ê só͘-chāi ,  lóng beh ū kui-tīn ê hô͘-sîn móa-móa , 22 Tng hit-ji̍t ,  Góa beh hun-piat Góa ê peh-sìⁿ só͘ khiā-khí ê Ko-san tōe ,  tī-hia bô beh ū kui-tīn ê hô͘-sîn ;  thang hō͘ lí chai Góa tī thiⁿ-ē-tiong chòe Iâ-hô-hoa , 23 Góa beh hun-piat Góa ê peh-sìⁿ kap lí ê peh-sìⁿ ;  bîn-á-chài beh ū chit-ê sîn-jiah , 24 Iâ-hô-hoa án-ni kiâⁿ ;  chiū ū hô͘-sîn kui tōa-tīn lâi ji̍p Hoat-ló ê kiong-tiān kap i ê jîn-sîn ê chhù ,  kap Ai-ki̍p choân-tōe ;  tōe in-ūi chit-ê kui-tīn ê hô͘-sîn siū pāi-hoāi , 25 Hoat-ló kiò Mô͘-se ,  A-lûn lâi ,  kóng ,  Lín khì ,  tī chit-ê tōe chè-sū lín ê Siōng-tè , 26 Mô͘-se kóng ,  Án-ni kiâⁿ bô ha̍p-gî ;  in-ūi goán beh ēng Ai-ki̍p lâng só͘ iàm-ò͘ⁿ ê mi̍h chè-sū Iâ-hô-hoa ,  goán ê Siōng-tè ;  goán nā tī Ai-ki̍p lâng ê ba̍k-chiu-chêng ,  ēng in só͘ iàm-ò͘ⁿ ê mi̍h lâi hiàn-chè ,  in kiám bô beh ēng chio̍h-thâu tìm goán mah?27 Goán beh khì khòng-iá ,  kiâⁿ saⁿ-ji̍t ê lō͘-chām ,  chè-sū goán ê Siōng-tè Iâ-hô-hoa ,  chiàu I só͘ beh hoan-hù goán , 28 Hoat-ló kóng ,  Góa beh chún lín khì ,  tī khòng-iá chè-sū Iâ-hô-hoa lín ê Siōng-tè ;  to̍k-to̍k m̄-thang khì hn̄g ;  lín tio̍h thòe góa kî-tó , 29 Mô͘-se kóng ,  Góa beh tùi lí chia chhut-khì iā beh kiû Iâ-hô-hoa hō͘ kui-tīn ê hô͘-sîn bîn-á-ji̍t lī-khui Hoat-ló ,  kap i ê jîn-sîn ,  í-ki̍p i ê peh-sìⁿ ;  chóng-sī Hoat-ló m̄-thang koh khúi-chà ,  m̄-chún peh-sìⁿ khì chè-sū Iâ-hô-hoa , 30 Mô͘-se chiū tùi Hoat-ló hia chhut-khì ,  kî-tó Iâ-hô-hoa , 31 Iâ-hô-hoa chiū chiàu Mô͘-se ê ōe kiâⁿ ,  hō͘ kui-tīn ê hô͘-sîn lī-khui Hoat-ló ,  kap i ê jîn-sîn ,  í-ki̍p i ê peh-sìⁿ ;  bô lâu chi̍t-chiah , 32 Chit-pái Hoat-ló koh ngī i ê sim ,  m̄-chún peh-sìⁿ khì , 
