1 I ēng chō-kiap-chhâ chòe sio-chè ê tôaⁿ ;  tn̂g gō͘-tiú ,  khoah gō͘-tiú ,  chit-ê tôaⁿ sī sù-hong-ê ;  koâiⁿ saⁿ-tiú , 2 Tī tôaⁿ ê sì kak-thâu chòe sì ki kak ,  kap tôaⁿ saⁿ-liân chòe chi̍t-ê ,  ēng tâng pau i , 3 Koh chòe tôaⁿ it-chhè ê khì-kū ,  i ê phûn ,  thuh-á ,  pôaⁿ ,  chhe ,  hé-tiáⁿ ;  it-chhè ê khì-kū lóng ēng tâng chòe , 4 Koh ūi-tio̍h tôaⁿ ēng tâng-bāng chòe chi̍t ê chân ,  an tī tôaⁿ sì-bīn ûi-io-pán ê ē-bīn ,  hō͘ i thàu-kàu tôaⁿ ê pòaⁿ-io , 5 Ūi-tio̍h tâng ê chân ê sì-kak chù sì ê khoân ,  chòe chhng-kǹg ê lō͘-ēng , 6 Ēng chō-kiap-chhâ chòe kǹg ,  ēng tâng pau in , 7 Chiong kǹg chhng tī tôaⁿ siang-pêng ê khoân-lāi ,  ēng i lâi kng tôaⁿ ;  iā ēng pán chòe tôaⁿ ,  tôaⁿ sī khang-khak , 8 I ēng tâng chòe sóe-tn̄g ê phûn ,  kap tâng-chō ;  sī ēng hōe-bō͘ mn̂g-chêng chòe-kang ê hū-jîn-lâng ê tâng-kiàⁿ chòe-ê , 9 I chòe hōe-bō͘ ê tiûⁿ ;  hit-ê tiûⁿ ê lâm-sì ,  ēng kè-pháng ê iù-tōe chòe ûi ,  chi̍t-pah tiú , 10 Ûi ê thiāu jī-cha̍p ki ,  tâng-chòe ê khū jī-cha̍p-ê ;  thiāu ê kau kap hoâiⁿ-koaiⁿ sī ēng gûn chòe-ê , 11 Pak-bīn iā chi̍t-pah tiú ,  ûi ê thiāu jī-cha̍p ki ,  tâng-chòe ê khū jī-cha̍p ê ;  thiāu ê kau kap hoâiⁿ-koaiⁿ sī ēng gûn chòe-ê , 12 Sai-bīn ū ûi gō͘-cha̍p tiú ,  ûi ê thiāu cha̍p-ki ,  khū cha̍p-ê ;  thiāu ê kau kap hoâiⁿ-koaiⁿ sī ēng gûn chòe-ê , 13 Tang-bīn ê tang-sì gō͘-cha̍p tiú , 14 Mn̂g chit-pêng ê ûi cha̍p-gō͘ tiú ,  ûi ê thiāu saⁿ-ki ,  ū khū saⁿ-ê , 15 Hit-pêng iā sī án-ni ;  tiûⁿ-mn̂g ê chó-iū ,  kok ū ûi cha̍p-gō͘ tiú ;  ûi ê thiāu saⁿ-ki ,  khū saⁿ-ê , 16 Tiûⁿ sì-bīn ê tiùⁿ-ûi lóng sī ēng kè-pháng ê iù-tōe chòe , 17 Thiāu ê khū sī tâng-ê ,  thiāu ê kau kap hoâiⁿ-koaiⁿ sī gûn-ê ;  thiāu-táu sī ēng gûn pau-ê ;  tiûⁿ lóng chóng ê thiāu sī ēng gûn ê hoâiⁿ-koaiⁿ chhēng saⁿ-liân-ê , 18 Tiûⁿ-mn̂g ê mn̂g-lî sī ēng siù-hoe ê kang ,  ēng lâm-sek ,  chí-sek ,  chu-âng-sek ê liāu kap kè-pháng ê iù-tōe chòe-ê ;  tn̂g jī-cha̍p tiú ,  koâiⁿ gō͘ tiú ,  kap tiûⁿ ê ûi saⁿ-phòe , 19 In ê thiāu sì-ki ,  tâng ê khū sì-ê ,  thiāu ê kau sī gûn-ê ,  thiāu-táu sī gûn pau-ê ,  hoâiⁿ-koaiⁿ sī gûn-ê , 20 Hōe-bō͘ í-ki̍p tiûⁿ-lāi sì-ûi só͘ tèng ê teng ,  lóng sī tâng-ê , 21 Chit-ê hōe-bō͘ sī chèng-kù ê hōe-bō͘ ;  hit tiong-kan Lī-bī lâng só͘ beh ēng mi̍h-kiāⁿ ê chóng-gia̍h ,  sī chiàu Mô͘-se só͘ hoan-hù ,  keng-kè chè-si A-lûn ê kiáⁿ ,  Í-tha-má ê chhiú só͘ sǹg-ê , 22 Kìⁿ-nā Iâ-hô-hoa só͘ hoan-hù Mô͘-se-ê ,  Iû-tāi ê chi-phài ,  Hō͘-jíⁿ ê sun ,  O͘-lī ê kiáⁿ ,  Pí-sat-lia̍t lóng chòe-i , 23 Kap i saⁿ-kap chòe-ê ,  ū Tàn ê chi-phài ,  A-hi-sat-boat ê kiáⁿ ,  A-hô-lī-a-pek ,  i sī gâu tiau-khek ,  koh kî-khiáu ê sai-hū ,  koh ōe ēng lâm-sek ,  chí-sek ,  chu-âng-sek ê liāu kap iù-tōe lâi siù-hoe , 24 Chòe sèng-só͘ it-chhè ê kang só͘ ēng ê kim ,  chiū-sī lâng só͘ hiàn ê kim ,  chiàu sèng-só͘ ê phêng ,  ū jī-cha̍p-káu tha-liân-tek ,  koh chhit-pah saⁿ-cha̍p sià-khek-le̍k , 25 Hōe-tiong siū sǹg ê lâng só͘ chhut ê gûn ,  chiàu sèng-só͘ ê phêng ,  ū chi̍t-pah tha-liân-tek ,  koh chi̍t-chheng chhit-pah chhit-cha̍p gō͘ sià-khek-le̍k , 26 Kìⁿ-nā kè-khì kui tī hiah-ê kè-sǹg-ê ,  tùi jī-cha̍p hè í-chiūⁿ ,  ū la̍k-cha̍p-bān liân saⁿ-chheng gō͘-pah gō͘-cha̍p lâng ,  chiàu sèng-só͘ ê phêng ,  ta̍k-lâng chhut-gûn pòaⁿ sià-khek-le̍k ,  chiū-sī chi̍t pí-ka , 27 Ēng hit-ê chi̍t-pah tha-liân-tek ê gûn ,  chù sèng-só͘ ê khū ,  kap tiùⁿ-lî-thiāu ê khū ;  chi̍t pah tha-liân-tek chòe chi̍t-pah ê khū ,  chi̍t ê khū ēng chi̍t tha-liân-tek , 28 Ēng hit-ê chi̍t-chheng chhit-pah chhit-cha̍p-gō͘ sià-khek-le̍k ê gûn ,  chòe thiāu ê kau ,  iā pau thiāu-táu ,  iā chòe i ê hoâiⁿ-koaiⁿ , 29 Só͘ hiàn ê tâng ,  ū chhit-cha̍p tha-liân-tek ,  koh nn̄g-chheng sì-pah sià-khek-le̍k , 30 Ēng chit-ê tâng chòe hōe-bō͘ mn̂g ê khū ,  kap tâng-tôaⁿ ,  kap i ê tâng-bāng ê chân ,  kap tôaⁿ lóng-chóng ê khì-kū , 31 í-ki̍p tiûⁿ sì-ûi ê khū ,  kap tiûⁿ-mn̂g ê khū ,  kap hōe-bō͘ lóng-chóng só͘ tèng ê teng ,  kap tiûⁿ sì-ûi só͘ tèng ê teng , 
