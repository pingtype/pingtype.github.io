1 Ū chi̍t ê Lī-bī cho̍k ê lâng ,  khì chhōa chi̍t ê Lī-bī cho̍k ê cha-bó͘-gín-á , 2 Hit-ê hū-jîn-lâng hoâi-īn ,  siⁿ chi̍t ê kiáⁿ ;  khòaⁿ-kìⁿ i sī chheng-siù ê gín-á ,  chiū khǹg i saⁿ-ge̍h-ji̍t kú , 3 Āu-lâi khòaⁿ bōe koh khǹg-tit ,  chiū ūi-tio̍h i chhú lô͘-tek-á ê siuⁿ ,  ēng chio̍h-iû kap le̍k-chhiⁿ kô͘ i ;  chiong gín-á hē tī hit lāi-bīn ,  lok tī hô-piⁿ ,  lô͘-úi ê tiong-kan , 4 I ê tōa-chí hn̄g-hn̄g khiā-teh ,  ài chai i ōe tú-tio̍h cháiⁿ-iūⁿ , 5 Hoat-ló ê cha-bó͘-kiáⁿ lo̍h-lâi hô-ni̍h ,  beh sóe-e̍k ;  i hiah-ê lú-pī kiâⁿ-iû tī hô-piⁿ ;  i khòaⁿ-kìⁿ lô͘-úi ê tiong-kan ū siuⁿ ,  chiū chhe chi̍t ê lú-pī giâ-lâi , 6 Hian-khui khòaⁿ-kìⁿ gín-á ;  khòaⁿ ah ,  gín-á teh háu ,  I chiū lîn-bín i ,  kóng ,  Che chiū-sī Hi-pek-lâi lâng ê gín-á , 7 I ê tōa-chí kā Hoat-ló ê cha-bó͘-kiáⁿ kóng ,  Góa khì tī Hi-pek-lâi hū-jîn-lâng ê tiong-kan kiò chi̍t ê lin-bú ,  kā lí io chit-ê gín-á ,  hó mah?8 Hoat-ló ê cha-bó͘-kiáⁿ kā i kóng ,  Lí thang khì ah ,  Cha-bó͘-kiáⁿ chiū khì ,  kiò gín-á ê lāu-bú , 9 Hoat-ló ê cha-bó͘-kiáⁿ kā i kóng ,  Phō chit-ê gín-á khì ,  kā góa io i ,  góa beh hō͘ lí kang-chîⁿ ,  Hū-jîn-lâng chiū phō gín-á khì io i , 10 Gín-á chiām-chiām tōa ,  hū-jîn-lâng chiū tòa i kàu Hoat-ló ê cha-bó͘-kiáⁿ hia ,  chòe i ê kiáⁿ ,  I kā i hō-miâ kiò Mô͘-se ,  kóng ,  In-ūi góa tùi chúi-ni̍h kiù i chhut-lâi , 11 Āu-lâi Mô͘-se í-keng tióng-sêng ,  i chhut-khì kàu i ê hiaⁿ-tī hia ,  khòaⁿ-kìⁿ in teh taⁿ-teh ;  khòaⁿ-kìⁿ chi̍t ê Ai-ki̍p lâng phah chi̍t ê Hi-pek-lâi lâng ,  chiū-sī i ê hiaⁿ-tī , 12 I khòaⁿ chó-iū ,  khòaⁿ bô lâng tī-hia ,  chiū phah-sí Ai-ki̍p lâng ,  iám tī soa-ni̍h , 13 Keh-ji̍t koh chhut-khì ,  khòaⁿ-kìⁿ ū nn̄g ê Hi-pek-lâi ê lâng saⁿ-phah ,  chiū tùi hit-ê m̄-tio̍h-ê kóng ,  Lí siáⁿ-sū phah lí ê tâng-phōaⁿ?14 Hit-ê lâng kóng ,  Chī-chūi siat-li̍p lí chòe siú-léng kap sím-phòaⁿ-koaⁿ lâi koán goán? Lí siūⁿ beh phah-sí góa ,  chhin-chhiūⁿ phah-sí hit-ê Ai-ki̍p lâng mah? Mô͘-se kiaⁿ kóng ,  Chit-ê tāi-chì chin-chiàⁿ lō͘-chhut , 15 Hoat-ló thiaⁿ-kìⁿ chit-ê tāi-chì ,  chiū siūⁿ beh thâi Mô͘-se ,  Chóng-sī Mô͘-se siám-pī Hoat-ló ,  cháu-khì Bí-tiân tōe khiā-khí ;  chē tī chíⁿ-piⁿ , 16 Bí-tiân ê chè-si ū chhit-ê cha-bó͘-kiáⁿ ;  in lâi chhiūⁿ-chúi kàu móa chô ,  hō͘ lāu-pē ê iûⁿ-kûn lim , 17 Hiah-ê kò͘-iûⁿ-ê kàu ,  kóaⁿ in ;  Mô͘-se chiū khí-lâi pang-chān in ,  hō͘ in ê iûⁿ-kûn lim , 18 In lâi kàu lāu-pē ,  Liû-jíⁿ ,  hia ;  i kóng ,  Kin-á-ji̍t lín cháiⁿ-iūⁿ hiah-kín tò-lâi?19 In kóng ,  Ū chi̍t ê Ai-ki̍p lâng kiù goán thoat-lī kò͘-iûⁿ ê lâng ê chhiú ,  koh thòe goán chhut-la̍t chhiūⁿ chúi ,  hō͘ iûⁿ-kûn lim , 20 I tùi i hiah-ê cha-bó͘-kiáⁿ kóng ,  Hit-ê lâng tī tah-lo̍h? Lín siáⁿ-sū pàng i tī-hia? tio̍h chhiáⁿ i lâi chia̍h , 21 Mô͘-se goān kap hit-lâng tiàm ;  i chiū chiong i ê cha-bó͘-kiáⁿ Se-pho-la̍h ,  kè hō͘ Mô͘-se , 22 Siⁿ chi̍t ê kiáⁿ ;  Mô͘-se kā i hō miâ kiò Kek-sūn ;  in-ūi kóng ,  Góa kià-kha tī gōa-pang , 23 Le̍k-kè chōe-chōe nî Ai-ki̍p ông sí ;  Í-sek-lia̍t lâng ,  in-ūi chòe khó͘-kang ,  chiū thó͘-khùi âu-kiò ;  in chòe khó͘-kang âu-kiò ê siaⁿ kàu hō͘ Siōng-tè thiaⁿ-kìⁿ , 24 Siōng-tè thiaⁿ-kìⁿ in ê hiⁿ-hiⁿ-chhan ;  Siōng-tè chiū kì-tit I kap A-pek-la̍h-hán ,  Í-sat ,  Ngá-kok só͘ li̍p ê iok , 25 Siōng-tè khòaⁿ-kò͘ Í-sek-lia̍t lâng ,  Siōng-tè iā chai in ê tāi-chì , 
