1 Hit-sî Mô͘-se kap Í-sek-lia̍t lâng chhiùⁿ chit-ê koa o-ló Iâ-hô-hoa ,  kóng ; 	Góa beh chhiùⁿ-koa o-ló Iâ-hô-hoa ,  in-ūi I chì-koâiⁿ chì-tōa ; 	Chiong bé kap khiâ-bé-ê hiat tī hái-tiong , 2 Iâ-hô-hoa sī góa ê khùi-la̍t ,  sī góa ê si-ko , 	Iā sī chòe góa chín-kiù ê Chú ;  I sī góa ê Siōng-tè ,  góa beh o-ló-I , 	Sī góa ê pē ê Siōng-tè ,  góa beh chun I chòe-tōa , 3 Iâ-hô-hoa sī chiàn-sū ; 	I ê miâ sī Iâ-hô-hoa , 4 Hoat-ló ê chhia ,  kap i ê kun-peng ,  Iâ-hô-hoa hiat i tī hái-tiong ; 	I te̍k-pia̍t kéng ê kun-tiúⁿ ,  lóng tîm tī Âng-hái , 5 Chhim-ian khàm-in ; 	In chhin-chhiūⁿ chio̍h-thâu ,  tūi kàu chhim ê só͘-chāi , 6 Iâ-hô-hoa ah ,  Lí ê chiàⁿ-chhiú tián-chhut lêng-le̍k ,  tit-tio̍h êng-kng ; 	Iâ-hô-hoa ah ,  Lí ê chiàⁿ-chhiú phah-chhùi tùi-te̍k , 7 Lí hoat-chhut tōa ui-giâm ,  chhia-tó hiah-ê khí-lâi kong-kek Lí-ê ; 	Lí hoat-chhut tōa siū-khì ,  sio-húi in chhin-chhiūⁿ sio-chháu , 8 Lí hoat-chhut phīⁿ-tiong ê khì ,  chúi chiū ná-chhèng ná-koâiⁿ , 	Tōa-chúi khiā-khí-lâi chhin-chhiūⁿ kui-tui ; 	Hái-tiong ê chhim-chúi kian-tēng , 9 Tùi-te̍k kóng , 	Góa beh tui in ,  góa beh jip-tio̍h in ,  góa beh pun só͘ chhiúⁿ ê mi̍h ; 	Góa beh tī in lâi chiok góa ê sim-goān ; 	Góa beh pu̍ih-to ,  góa ê chhiú beh bia̍t in , 10 Lí chi̍t-ē pûn-hong ,  hái chiū khàm-ba̍t-in ; 	In chhin-chhiūⁿ iân ,  tîm tī tōa-chúi-tiong , 11 Iâ-hô-hoa ah ,  chiah-ê siōng-tè ê tiong-kan ,  chī-chūi ōe chhin-chhiūⁿ Lí?	Chī-chūi chhin-chhiūⁿ Lí ,  chì-sèng thang êng-kng , 	Ui-giâm thang o-ló ,  kiâⁿ-chhut kî-sū?12 Lí chhun-chhut chiàⁿ-chhiú , 	Tōe chiū thun-bia̍t-in , 13 Lí ēng Lí ê chû-ài ,  chhōa Lí só͘ kiù-sio̍k ê peh-sìⁿ ; 	Lí ēng Lí ê koân-lêng ,  chhōa in ji̍p Lí sèng ê só͘-chāi , 14 Lia̍t-pang thiaⁿ-kìⁿ chiū ngia̍uh-ngia̍uh-chhoah ; 	Khiā-khí tī Hui-lī-sū tōe ê ,  tú-tio̍h thòng-khó͘ , 15 Hit-sî Í-tong ê cho̍k-tiúⁿ gông-ngia̍h ; 	Mô͘-ap eng-hiông ê lâng tì-kàu ngia̍uh-ngia̍uh-chhoah , 	Ka-lâm tōe khiā-khí ê peh-sìⁿ ,  sim lóng siau-iûⁿ , 16 Gông-ngia̍h kiaⁿ-hiâⁿ kàu tī in ; 	Iâ-hô-hoa ah ,  in-ūi Lí ê chhiú ê tōa koân-lêng ,  in tiāⁿ-tiāⁿ chhin-chhiūⁿ chio̍h-thâu , 	Thèng-hāu Lí ê peh-sìⁿ keng-kè , 	Thèng-hāu Lí só͘ tit-tio̍h ê peh-sìⁿ kè-khì , 17 Lí beh chhōa in ji̍p-khì ,  chai-pôe in tī Lí ê sán-gia̍p ê soaⁿ , 	Iâ-hô-hoa ah ,  chiū-sī Lí ūi ka-kī só͘ pī-pān khiā-khí ê só͘-chāi , 	Chú ah ,  chiū-sī Lí ê chhiú só͘ kiàn-li̍p ê sèng-só͘ , 18 Iâ-hô-hoa beh chòe-ông ,  ti̍t-kàu éng-oán , 19 In-ūi Hoat-ló ê bé ,  kap i ê chhia ,  i ê bé-peng ,  kàu tī hái-tiong ,  Iâ-hô-hoa hō͘ hái-chúi hoan-lâu im-ba̍t-in ;  to̍k-to̍k Í-sek-lia̍t lâng tī hái-tiong kiâⁿ ta-tōe , 20 A-lûn ê tōa-chí lú sian-ti Bí-lī-àm ,  chhiú-ni̍h kia̍h lin-long-kó͘ ,  chèng hū-lú iā tè i chhut-khì ,  kia̍h lin-long-kó͘ thiàu-bú , 21 Bí-lī-àm hô só͘-chhiùⁿ-ê kóng ,  Lín tio̍h chhiùⁿ-koa o-ló Iâ-hô-hoa ,  in-ūi I chì-koâiⁿ chì-tōa ; 	Chiong bé kap khiâ-bé-ê ,  hiat tī hái-tiong , 22 Mô͘-se chhōa Í-sek-lia̍t lâng tùi Âng-hái chìn-chêng kiâⁿ ;  in chhut-khì ,  kàu Su-jíⁿ ê khòng-iá ;  tī khòng-iá kiâⁿ saⁿ-ji̍t ,  chhē bô chúi , 23 Kàu Má-la̍h ê sî ,  Má-la̍h ê chúi bōe lim-tit ,  in-ūi chúi khó͘ ;  só͘-í miâ hit-ê tōe kiò Má-la̍h , 24 Peh-sìⁿ chiū tùi Mô͘-se ai-oàn kóng ,  Goán beh lim sím-mi̍h ah?25 Mô͘-se kiû-kiò Iâ-hô-hoa ;  Iâ-hô-hoa chí-sī i chi̍t châng chhiū ,  i chiū hiat i tī chúi-ni̍h ,  chúi chiū piàn-kam ,  I tī-hia ,  ūi in tēng lu̍t-lē hoat-tō͘ ,  tī-hia chhì-giām in , 26 Koh kóng ,  Lí nā tì-ì thiaⁿ Iâ-hô-hoa lí ê Siōng-tè ê siaⁿ ,  koh kiâⁿ I só͘ khòaⁿ chòe ha̍p-gî ê sū ,  liû-sim thiaⁿ I ê kài-bēng ,  siú I it-chhè ê lu̍t-lē ,  chiū Góa hō͘ Ai-ki̍p lâng só͘ tú-tio̍h ê phòa-pīⁿ ,  tek-khak bô hō͘ lí tú-tio̍h ;  in-ūi Góa Iâ-hô-hoa sī i-tī lí-ê , 27 In kàu Í-lîm ,  tī-hia ū cha̍p-jī ê chúi-chôaⁿ ,  chhit-cha̍p châng ê chó-chhiū ;  in chiū tī-hia ê chúi-piⁿ chat-iâⁿ , 
