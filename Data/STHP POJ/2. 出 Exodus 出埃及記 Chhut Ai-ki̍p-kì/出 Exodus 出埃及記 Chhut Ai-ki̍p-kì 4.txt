1 Mô͘-se ìn kóng ,  Khòaⁿ ah ,  in beh m̄-sìn góa ,  iā m̄-thiaⁿ góa ê ōe ;  in-ūi in beh kóng ,  Iâ-hô-hoa bē-bat tùi lí chhut-hiān , 2 Iâ-hô-hoa tùi i kóng ,  Tī lí chhiú-ni̍h sī sím-mi̍h? I kóng ,  Sī koáiⁿ-á , 3 Kóng ,  Hiat tī tōe-ni̍h ,  I chi̍t-ē hiat tī tōe-ni̍h ,  chiū pìⁿ-chòe chôa ;  Mô͘-se chiū cháu-siám i , 4 Iâ-hô-hoa tùi Mô͘-se kóng ,  Chhun lí ê chhiú lia̍h i ê bé ;  (chiū chhun-chhiú lia̍h i ,  tī chhiú-tiong iû-goân pìⁿ-chòe koáiⁿ-á ; )5 án-ni thang hō͘ in sìn Iâ-hô-hoa ,  in ê chó͘-kong ê Siōng-tè ,  A-pek-la̍h-hán ê Siōng-tè ,  Í-sat ê Siōng-tè ,  Ngá-kok ê Siōng-tè ,  ū tùi lí chhut-hiān , 6 Iâ-hô-hoa koh tùi i kóng ,  Hē lí ê chhiú tī lí ê heng-chêng ,  Chiū hē chhiú tī heng-chêng ;  thiu-chhut-lâi ê sî ,  khòaⁿ ah ,  chhiú í-keng thái-ko ,  pe̍h chhin-chhiūⁿ seh , 7 Koh kóng ,  Koh hē lí ê chhiú tī lí ê heng-chêng ,  (I chiū hē tī i ê heng-chêng ;  thiu-chhut-lâi ê sî ,  khòaⁿ ah ,  í-keng chiàu-goân ,  kap thong seng-khu ê bah bô koh-iūⁿ , )8 Koh kóng ,  Siat-sú in bô beh sìn lí ,  iā bô beh thiaⁿ thâu-chi̍t ê sîn-jiah ,  chiū beh sìn tē-jī ê sîn-jiah , 9 Hit nn̄g ê sîn-jiah in nā lóng m̄-sìn ,  iā m̄-thiaⁿ lí ê ōe ,  lí tio̍h tùi hô-ni̍h iúⁿ chúi ,  tò tī ta-tōe ;  lí tùi hô-ni̍h só͘ iúⁿ ê chúi beh tī ta-tōe pìⁿ-chòe huih , 10 Mô͘-se tùi Iâ-hô-hoa kóng ,  Chú ah ,  góa pêng-sò͘ m̄-sī ōe kóng-ōe ê lâng ,  tùi Lí kā Lí ê lô͘-po̍k kóng-ōe ê liáu-āu iā sī án-ni ;  góa sī chhùi-chi̍h tun ê lâng , </td> kā&#31074 一共查出 0 筆，引用資料有問題！select chineses , engs from main where sengs = 'kā&#' or engs='kā&#'<td>11 Iâ-hô-hoa tùi i kóng ,  Chhòng-chō lâng ê chhùi sī chī-chūi ah? hō͘ lâng é-káu ,  chhàu-hī-lâng ,  ba̍k-chiu kim ,  chhiⁿ-mî ê ,  sī chī-chūi ah? kiám-m̄-sī Góa Iâ-hô-hoa mah?12 Taⁿ lí khì ah ,  Góa beh siúⁿ-sù lí kháu-châi ,  kà-sī lí só͘ eng-kai kóng-ê , 13 I kóng ,  Chú ah ,  Lí ha̍p-ì chhe chī-chūi ,  chiū chhe i khì , 14 Iâ-hô-hoa tùi Mô͘-se hoat-chhut siū-khì ,  kóng ,  Kiám-m̄-sī ū lí ê hiaⁿ ,  Lī-bī-lâng ,  A-lûn mah? Góa chai i sī ōe kóng-ōe ê lâng ,  Koh i taⁿ chhut-lâi ngiâ-chih lí ;  i chi̍t-ē khòaⁿ-kìⁿ lí sim-lāi chiū hoaⁿ-hí , 15 Lí tio̍h tùi i kóng ,  ēng só͘ eng-kai kóng ê ōe thoân hō͘ i ;  Góa iā beh siúⁿ-sù lí kap i ū kháu-châi ,  koh beh kà-sī lín só͘ eng-kai kiâⁿ ê sū , 16 I beh thòe lí tùi peh-sìⁿ kóng-ōe ;  i beh tùi lí chún-chòe chhùi ,  lí beh tùi i chún-chòe Siōng-tè , 17 Lí ê chhiú tio̍h kia̍h chi̍t ki koáiⁿ-á ,  ēng i lâi kiâⁿ sîn-jiah , 18 Tùi án-ni Mô͘-se chiū khì ,  tò-khì i ê tiūⁿ-lâng Ia̍p-thek-lô hia ,  kā i kóng ,  Kiû lí iông-ún góa tò-khì ,  khòaⁿ góa ê hiaⁿ-tī tī Ai-ki̍p ê ,  khòaⁿ in iáu tī-teh á-bô ,  Ia̍p-thek-lô kā Mô͘-se kóng ,  Lí thang an-jiân khì lah , 19 Iâ-hô-hoa tī Bí-tiân tùi Mô͘-se kóng ,  Lí khì tò-khì Ai-ki̍p ,  in-ūi ài hāi lí ê sìⁿ-miā ê lâng lóng sí lah , 20 Mô͘-se tòa i ê bó͘ kap nn̄g ê kiáⁿ ,  hō͘ in khiâ-lû ,  tò-khì Ai-ki̍p tōe ;  Mô͘-se chhiú-ni̍h kia̍h Siōng-tè ê koáiⁿ-á , 21 Iâ-hô-hoa tùi Mô͘-se kóng ,  Lí tò-khì Ai-ki̍p ê sî ,  tio̍h chù-ì chiong Góa só͘ kau tī lí ê chhiú it-chhè ê kî-sū kiâⁿ tī Hoat-ló ê bīn-chêng ;  chóng-sī Góa beh hō͘ i ê sim ngī ,  i iā bô beh pàng chit-ê peh-sìⁿ khì , 22 Lí tio̍h kā Hoat-ló kóng ,  Iâ-hô-hoa án-ni kóng ,  Í-sek-lia̍t sī Góa ê kiáⁿ ,  chiū-sī Góa ê tōa-kiáⁿ ; 23 Góa bat tùi lí kóng ,  Tio̍h tháu-pàng Góa ê kiáⁿ khì ,  thang ho̍k-sāi Góa ;  lí iā m̄-chún i khì ;  khòaⁿ ah ,  Góa beh thâi-sí lí ê kiáⁿ ,  chiū-sī lí ê tōa-kiáⁿ , 24 Mô͘-se tī lō͘-ni̍h ,  tī kheh-tiàm ,  Iâ-hô-hoa tú-tio̍h i ,  beh hō͘ i sí , 25 Se-pho-la̍h chiū the̍h chi̍t tè lāi-chio̍h ,  koah i ê kiáⁿ iông-bu̍t ê phê ,  hiat tī i ê kha-chêng ,  kóng ,  Lí sī góa huih ê tiōng-hu , 26 Iâ-hô-hoa chiū pàng i soah ,  Hū-jîn-lâng kóng ,  Lí sī huih ê tiōng-hu ,  in-ūi kat-lé ê iân-kò͘ , 27 Iâ-hô-hoa kā A-lûn kóng ,  Lí khì khòng-iá ngiâ-chih Mô͘-se ,  I chiū khì ,  tī Siōng-tè ê soaⁿ tú-tio̍h i ,  chiū kā i chim , 28 Mô͘-se chiong Iâ-hô-hoa chhe i kóng ê ōe ,  kap hoan-hù i kiâⁿ ê sîn-jiah ,  lóng kā A-lûn kóng , 29 Mô͘-se ,  A-lûn chiū khì chio-chi̍p Í-sek-lia̍t lâng chèng tiúⁿ-ló ; 30 A-lûn chiong Iâ-hô-hoa tùi Mô͘-se só͘ kóng ê ōe lóng kóng i ,  koh tī peh-sìⁿ ê bīn-chêng kiâⁿ hiah-ê sîn-jiah , 31 Peh-sìⁿ chiū sìn ;  in thiaⁿ-kìⁿ Iâ-hô-hoa koàn-kò͘ Í-sek-lia̍t lâng ,  koh khòaⁿ in ê kan-khó͘ ,  chiū àⁿ-thâu kèng-pài , 
