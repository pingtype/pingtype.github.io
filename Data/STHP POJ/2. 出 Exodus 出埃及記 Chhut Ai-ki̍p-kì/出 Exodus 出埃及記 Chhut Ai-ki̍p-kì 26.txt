1 Lí chòe hōe-bō͘ tio̍h ēng cha̍p-pak ê tiùⁿ ;  chiah-ê tiùⁿ sī ēng kè-pháng ê iù-tōe ,  kap lâm-sek ,  chí-sek ,  chu-âng-sek ê liāu ,  iā ēng kî-khiáu ê kang chit-chiâⁿ ki-lō͘-peng ,  lâi chòe-ê , 2 Múi pak tiùⁿ tio̍h tn̂g jī-cha̍p poeh tiú ,  khoah sì-tiú ;  tiùⁿ lóng tio̍h chi̍t-iūⁿ ê chhùn-chhioh , 3 Chit gō͘ pak tiùⁿ tio̍h ta̍k-pak saⁿ-liân ;  hit gō͘ pak tiùⁿ iā tio̍h ta̍k-pak saⁿ-liân , 4 Tī chit-ê saⁿ-liân ê tiùⁿ ,  lō͘-bé pak ê piⁿ-á ,  tio̍h chòe lâm-sek ê liú-phàn ;  tī hit-ê saⁿ-liân ê tiùⁿ ,  lō͘-bé pak ê piⁿ-á ,  ia̍h tio̍h án-ni chòe , 5 Lí tī chit-niá tiùⁿ chòe gō͘-cha̍p ê liú-phàn ;  koh tī tē-jī niá tiùⁿ ,  saⁿ-liân ê piⁿ-á ,  iā chòe gō͘-cha̍p ê liú-phàn ;  liú-phàn lóng tio̍h nn̄g-ê nn̄g-ê saⁿ-tùi , 6 Koh tio̍h chòe gō͘-cha̍p ê kim-kau lâi kau ,  hō͘ tiùⁿ saⁿ-liân ;  chiū chiâⁿ-chòe chi̍t ê hōe-bō͘ , 7 Lí tio̍h ēng soaⁿ-iûⁿ-mn̂g chit cha̍p-it pak ê tiùⁿ ,  chòe hōe-bō͘-téng ê pò͘-pîⁿ ; 8 múi pak tiùⁿ tio̍h tn̂g saⁿ-cha̍p tiú ,  khoah sì tiú ;  cha̍p-it pak tiùⁿ lóng tio̍h chi̍t-iūⁿ ê chhùn-chhioh , 9 Tio̍h chiong gō͘ pak tiùⁿ liân-chòe chi̍t-pak ,  koh chiong la̍k pak tiùⁿ liân-chòe chi̍t-pak ,  hit-ê tē-la̍k pak ê chi̍t-pòaⁿ ,  hō͘ i sûi-lo̍h tī pò͘-pîⁿ ê thâu-chêng , 10 Tī chit-ê saⁿ-liân ê tiùⁿ ,  lō͘-bé pak ê piⁿ-á ,  tio̍h chòe gō͘-cha̍p ê liú-phàn ,  tī hit-ê saⁿ-liân ,  lō͘-bé pak ê piⁿ-á ,  iā chòe gō͘-cha̍p ê liú-phàn , 11 Koh tio̍h chòe gō͘-cha̍p ê tâng-kau ,  kau tī liú-phàn ,  hō͘ pò͘-pîⁿ liân chòe chi̍t-ê , 12 Pò͘-pîⁿ ê tiùⁿ só͘ chhun sûi-lo̍h-lâi ,  chiū-sī só͘ chhun hit-ê pòaⁿ pak tiùⁿ ,  tio̍h sûi tī hōe-bō͘-āu , 13 Pò͘-pîⁿ ê tiùⁿ só͘ chhun ê tn̂g ,  chit-pêng chi̍t tiú ,  hit-pêng chi̍t tiú ,  tio̍h sûi tī hōe-bō͘ ê siang-pêng lâi jia-i , 14 Koh tio̍h ēng ní-âng kang ê iûⁿ-phê ,  chòe pò͘-pîⁿ ê kòa ;  koh ēng hái-káu-phê chòe kòa tī téng-bīn , 15 Lí tio̍h ēng chō-kiap-chhâ chòe hōe-bō͘ khiā ê pán , 16 Khiā ê pán tn̂g cha̍p-tiú ,  khoah chi̍t tiú pòaⁿ , 17 Ta̍k tè pán tio̍h ū nn̄g ê sún saⁿ-pâi ;  hōe-bō͘ it-chhè ê pán lóng tio̍h chiàu án-ni chòe , 18 Tio̍h chòe hōe-bō͘ ê pán ,  lâm-pêng ê lâm-sì jī-cha̍p tè pán , 19 Tī chiah-ê jī-cha̍p tè pán ê ē-bīn ,  tio̍h chòe sì-cha̍p ê gûn-khū ;  chi̍t tè pán ê ē-bīn ū nn̄g ê khū lâi chhēng i nn̄g ki sún ;  koh chi̍t tè pán ê ē-bīn iā ū nn̄g ê khū lâi chhēng i nn̄g ki sún , 20 Hōe-bō͘ tē-jī-bīn ,  chiū-sī pak-bīn ,  iā tio̍h chòe pán jī-cha̍p tè ,  kap in ê gûn-khū sì-cha̍p-ê ; 21 chit-ê pán ê ē-bīn ū nn̄g ê khū ,  hit-ê pán ê ē-bīn iā ū nn̄g ê khū , 22 Hōe-bō͘ ê āu-bīn ,  chiū-sī sai-bīn ,  tio̍h chòe la̍k tè pán , 23 Hōe-bō͘ āu-bīn ê nn̄g ê kak-thâu ,  tio̍h chòe nn̄g tè pán , 24 Pán ê ē-tn̂g ,  nn̄g-ê saⁿ-tâng ,  ti̍t-kàu téng-bīn tē-it ê khoân ,  lóng-sī ka-nn̂g ê ;  nn̄g-tè lóng sī án-ni ,  beh chòe kak-thâu ê lō͘-ēng , 25 Tio̍h ū poeh ê pán ,  kap cha̍p-la̍k ê gûn-khū ;  chit-ê pán ê ē-bīn ū nn̄g ê khū ,  hit-ê pán ê ē-bīn iā ū nn̄g ê khū , 26 Lí tio̍h ēng chō-kiap-chhâ chòe hoâiⁿ-kông ;  ūi-tio̍h hōe-bō͘ chit-pêng ê pán chòe gō͘-ki ; 27 ūi-tio̍h hōe-bō͘ hit-pêng ê pán chòe gō͘-ki ,  koh ūi hōe-bō͘-āu ê sai-bīn chòe gō͘-ki , 28 Pán ê tùi-tiong hit ki hoâiⁿ-kông ,  tio̍h tùi chit-thâu thàu kàu hit-thâu , 29 Pán tio̍h ēng kim pau ;  koh tio̍h chòe pán ê kim-khoân lâi thò-kông ;  kông iā tio̍h ēng kim pau , 30 Tio̍h chiàu tī soaⁿ-téng chí-sī lí ê khoán-sit khí hōe-bō͘ , 31 Lí tio̍h ēng lâm-sek ,  chí-sek ,  chu-âng-sek ê liāu ,  kap kè-pháng ê iù-tōe ,  chit tiùⁿ-lî ;  chit-ê tiùⁿ-lî ēng kî-khiáu ê kang ,  chit-chiâⁿ ki-lō͘-peng ,  lâi chòe-ê , 32 Lí tio̍h ēng chō-kiap-chhâ chòe sì ki thiāu ,  ēng kim pau i ,  lâi tiàu tiùⁿ-lî ;  thiāu ê kau tio̍h kim-ê ;  thiāu tī sì ê gûn-khū téng , 33 Lí tiàu tiùⁿ-lî tio̍h tī kau ê ē-tóe ê só͘-chāi ,  chiong hoat-kūi kng-ji̍p tiùⁿ-lî-lāi ,  chit-ê tiùⁿ-lî sī kā lín keh-khui sèng-só͘ kap chì-sèng-só͘ , 34 Koh tio̍h chiong si-un-só͘ an tī chì-sèng-só͘ lāi ê hoat-kūi-téng , 35 Lí tio̍h ēng toh hē tī tiùⁿ-lî-gōa ;  iā ēng teng-tâi hē tī hōe-bō͘ ê lâm-sì ,  kap toh saⁿ-tùi ;  hit-ê toh tio̍h hē tī pak-sì , 36 Lí tio̍h ēng lâm-sek ,  chí-sek ,  chu-âng-sek ê liāu ,  kap kè-pháng ê iù-tōe ,  ēng siù-hoe ê kang ,  chòe pò͘-pîⁿ mn̂g ê mn̂g-lî , 37 Tio̍h ēng chō-kiap-chhâ kā mn̂g-lî chòe gō͘ ki thiāu ,  ēng kim pau-i ,  thiāu ê kau tio̍h kim-ê ,  Koh tio̍h kā thiāu chù gō͘ ê tâng-khū , 
