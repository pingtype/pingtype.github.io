1 Lí tio̍h ēng chō-kiap-chhâ chòe tôaⁿ ,  tn̂g gō͘ tiú khoah gō͘ tiú ;  chit-ê tôaⁿ sī sù-hong-ê ,  koâiⁿ saⁿ tiú , 2 Tio̍h tī tôaⁿ ê sì-kak-thâu chòe sì ki kak ,  kap tôaⁿ saⁿ-liân chòe chi̍t-ê ,  ēng tâng pau i , 3 Tio̍h chòe phûn ,  lâi siu i ê hu ,  koh chòe i ê thuh-á ,  i ê pôaⁿ ,  i ê chhe ,  i ê hé-tiáⁿ ,  i it-chhè ê khì-kū ,  lóng ēng tâng chòe , 4 Tio̍h ēng tâng kā i chòe chi̍t ê bāng ,  tī bāng ê sì-kak chòe sì ê tâng khoân , 5 Ēng bāng hē tī tôaⁿ sì-bīn ûi-io-pán ê ē-bīn ,  hō͘ bāng thàu kàu tôaⁿ ê pòaⁿ-io , 6 tio̍h ēng chō-kiap-chhâ kā tôaⁿ chòe kǹg ,  ēng tâng pau i , 7 Hiah-ê kǹg tio̍h chhng tī khoân-lāi ,  kǹg tio̍h tī tôaⁿ ê siang-pêng ,  lâi kng-i , 8 Tio̍h ēng pán chòe tôaⁿ ,  tiong-ng khang-khak ;  lóng tio̍h chiàu soaⁿ-téng chí-sī lí ê khoán-sit lâi chòe , 9 Lí tio̍h chòe hōe-bō͘ ê tiûⁿ ;  tiûⁿ ê lâm-bīn ê lâm-sì ,  tio̍h ēng kè-pháng ê iù-tōe chòe ûi tī chi̍t-pêng ,  tn̂g chi̍t-pah tiú , 10 I ê thiāu jī-cha̍p ki ,  tâng-khū jī-cha̍p ê ;  thiāu ê kau kap hoâiⁿ-koaiⁿ ,  lóng tio̍h ēng gûn chòe i , 11 Pak-bīn iā tio̍h ū ûi ,  tn̂g chi̍t-pah tiú ;  i ê thiāu jī-cha̍p ki ,  tâng-khū jī-cha̍p-ê ;  thiāu ê kau kap hoâiⁿ-koaiⁿ ,  lóng tio̍h ēng gûn chòe , 12 Tiûⁿ ê sai-bīn tio̍h ū ûi ,  khoah gō͘-cha̍p tiú ;  ûi ê thiāu cha̍p-ki ,  khū cha̍p-ê , 13 Tiûⁿ ê tang-bīn ê tang-sì khoah gō͘-cha̍p tiú , 14 Mn̂g chit-pêng ê ûi tio̍h cha̍p-gō͘ tiú ,  ûi ê thiāu saⁿ-ki ,  khū saⁿ-ê , 15 Mn̂g hit-pêng ê ûi iā tio̍h cha̍p-gō͘ tiú ;  ûi ê thiāu saⁿ-ki ,  khū saⁿ-ê , 16 Tiûⁿ ê mn̂g tio̍h ū mn̂g-lî ,  khoah jī-cha̍p tiú ,  tio̍h ēng lâm-sek ,  chí-sek ,  chu-âng-sek ê liāu ,  kap kè-pháng ê iù-tōe ,  ēng siù-hoe ê kang chòe ;  thiāu sì-ki ,  khū sì-ê , 17 Tiûⁿ sì-ûi it-chhè ê thiāu ,  lóng tio̍h ū gûn ê hoâiⁿ-koaiⁿ ,  gûn ê kau ,  tâng ê khū , 18 Tiûⁿ ê tn̂g chi̍t-pah tiú ,  khoah ta̍k-bīn gō͘-cha̍p tiú ,  koâiⁿ gō͘ tiú ;  ûi tio̍h ēng kè-pháng ê iù-tōe chòe ;  i ê khū lóng ēng tâng chòe , 19 Hōe-bō͘ só͘ ēng ta̍k-hāng ê khì-kū ,  kap só͘ tèng ê teng ,  í-ki̍p tiûⁿ-lāi só͘ tèng ê teng ,  lóng tio̍h ēng tâng chòe , 20 Lí tio̍h hoan-hù Í-sek-lia̍t lâng ,  chiong hit-ê ūi-tio̍h beh chiò-kng só͘ khoeh-chheng ê kaⁿ-ná-iû ,  the̍h-lâi hō͘ lí ,  hō͘ teng siông-siông tiám-teh , 21 Tī hōe-bō͘-tiong hoat-kūi-chêng ê tiùⁿ-lî gōa ,  A-lûn kap i ê kiáⁿ ,  tùi ê-hng kàu thiⁿ-kng tio̍h tī Iâ-hô-hoa bīn-chêng liāu-lí-i ;  sī chòe Í-sek-lia̍t lâng tāi-tāi éng-oán ê lē , 
