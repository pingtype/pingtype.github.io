1 Tio̍h kiû jîn-ài ;  iā tio̍h chhiat-chhiat him-bō͘ sio̍k tī sîn ê un-sù ;  khah iàu-kín ê sī chòe sian-ti lâi thoân-tō , 2 In-ūi kóng kok iūⁿ ê im-gú ê m̄ sī kap lâng kóng ,  sī kap Siōng-tè kóng ,  in-ūi bô lâng ōe hiáu thiaⁿ ;  chóng-sī i ū teh kóng sio̍k sîn ê ò-biāu , 3 To̍k-to̍k chòe sian-ti lâi thoân-tō ê sī kap lâng kóng ,  lâi kiàn-li̍p ,  lâi khoàn-bián ,  lâi an-ùi , 4 Kóng im-gú ê sī kiàn-li̍p ka-kī ;  chòe sian-ti thoân-tō ê sī kiàn-li̍p kàu-hōe , 5 Góa ài tit lín lóng ōe kóng im-gú ,  to̍k-to̍k koh khah ài ,  sī lín chòe sian-ti lâi thoân-tō ,  In-ūi kóng im-gú ê nā bô hoan-e̍k ,  hō͘ kàu-hōe tit-tio̍h kiàn-li̍p ,  chiū chòe sian-ti lâi thoân-tō ê pí i khah tōa , 6 Taⁿ hiaⁿ-tī ah ,  góa kàu lín hia ,  nā chheng-chheng kóng im-gú ,  iā bô ēng khé-sī ,  á-sī chai-bat ,  á-sī chòe sian-ti lâi thoân-tō ,  á-sī ēng kà-sī ê ōe lâi kā lín kóng ,  ū sím-mi̍h lī-ek lín?7 Hit hō bô oa̍h-khì ê mi̍h teh chhut siaⁿ ,  chhin-chhiūⁿ siau chhin-chhiūⁿ khîm ,  nā bô hun-piat i ê im ,  thái ōe chai só͘ pûn só͘ tôaⁿ ê sī sím-mi̍h ah?8 Nā sī sàu-kak chhut bô tiāⁿ-tio̍h ê im ,  chī-chūi ōe pī-pān kau-chiàn ah?9 Lín iā sī án-ni ,  nā bô ēng chi̍h kóng khoài bêng ê ōe ,  thái ōe chai só͘ kóng ê ah? lín só͘ kóng ê hō͘ hong pe-khì , 10 Sè-chiūⁿ ê im-gú put-lūn jōa chōe iūⁿ ,  bô chi̍t ê bô ì-sù , 11 Góa nā m̄ bat hit ê siaⁿ ê ì-gī ,  chiū kóng ê lâng beh lia̍h góa chòe hoan ,  góa iā beh lia̍h i chòe hoan , 12 Án-ni lín kì-jiân chhiat-chhiat him-bō͘ sio̍k tī sîn ê un-sù ,  tio̍h kiû hō͘ lín chhiong-móa lâi kiàn-li̍p kàu-hōe , 13 Só͘-í kóng im-gú ê tio̍h kiû ōe hoan-e̍k , 14 Góa nā ēng im-gú kî-tó ,  góa ê sîn ū teh kî-tó ,  nā-sī góa ê sim-su bô só͘ lī-ek , 15 Án-ni sī cháiⁿ-iūⁿ? Góa beh ēng sîn kî-tó ,  iā beh ēng sim-su kî-tó ;  góa beh ēng sîn gîm si ,  iā beh ēng sim-su gîm si , 16 Nā bô ,  chiū lín ēng sîn chiok-siā ,  hit hō pêng-siông lâng kì-jiân m̄ chai lí teh kóng sím-mi̍h ,  i thái ōe tng lí kám-siā ê sî lâi kóng ,  À-bēng?17 Lí ê kám-siā sī hó ,  nā-sī pa̍t lâng bô tit-tio̍h kiàn-li̍p , 18 Góa kám-siā Siōng-tè ,  góa kóng im-gú pí lín chèng lâng khah chōe , 19 Chóng-sī tī kàu-hōe tiong góa ài ēng sim-su kóng gō͘ kù thang kà-sī lâng ê ōe ,  iâⁿ-kè kóng bān kù ê im-gú , 20 Hiaⁿ-tī ah ,  lūn tì-hūi bo̍h-tit chòe gín-ná ;  lūn pháiⁿ tio̍h chòe eⁿ-á ,  lūn tì-hūi tio̍h chòe tōa lâng , 21 Tī lu̍t-hoat ū kì-chài ,  Chú kóng ,  Góa beh ēng pa̍t iūⁿ im-gú ê lâng ,  kap pa̍t iūⁿ lâng ê chhùi-tûn ,  kā chit kok ê peh-sìⁿ kóng ;  án-ni in iû-goân m̄ thiaⁿ góa , 22 Só͘-í im-gú chòe tiāu-thâu ,  m̄ sī ūi-tio̍h sìn ê lâng ,  sī ūi-tio̍h m̄ sìn ê lâng ;  chòe sian-ti lâi thoân-tō ,  m̄ sī ūi-tio̍h m̄ sìn ê lâng ,  sī ūi-tio̍h sìn ê lâng , 23 Siat-sú choân kàu-hōe chū-chi̍p tī chi̍t só͘-chāi ,  nā lóng kóng im-gú ,  ū pêng-siông lâng á-sī m̄ sìn ê ji̍p-lâi ,  kiám bô beh kóng lín teh siáu mah?24 Siat-sú lóng chòe sian-ti lâi thoân-tō ,  ū chi̍t ê m̄ sìn ê á-sī pêng-siông lâng ji̍p-lâi ,  i chiū hō͘ chèng lâng kiò-chhíⁿ ,  hō͘ chèng lâng gí-toàn ; 25 i sim-lāi só͘ ún-ba̍t ê lō͘-hiān ;  chiū phak-lo̍h-khì pài Siōng-tè ,  kóng Siōng-tè chin-chiàⁿ tī lín tiong-kan , 26 Hiaⁿ-tī ah ,  án-ni sī cháiⁿ-iūⁿ? Lín chū-chi̍p ê sî ,  ta̍k lâng ū si-koa ê ,  ū kà-sī ê ,  ū khé-sī ê ,  ū im-gú ê ,  ū hoan-e̍k ê ,  Ta̍k hāng sū tio̍h kiâⁿ lâi tì-kàu kiàn-li̍p , 27 Nā ū kóng im-gú ê ,  chí kham-tit nn̄g ê ,  siōng chōe saⁿ ê ,  iā tio̍h chiàu chhù-sū ,  koh tio̍h chi̍t lâng hoan-e̍k , 28 Nā bô lâng thang hoan-e̍k ,  chiū tī kàu-hōe tiong i tio̍h chēng-chēng ;  to̍k-to̍k tùi pún-sin kap tùi Siōng-tè kóng , 29 Chòe sian-ti lâi thoân-tō ê ,  iā chí kham nn̄g ê á saⁿ ê lâi kóng ,  kî-û ê tio̍h hun-piat i , 30 Nā piⁿ-thâu chē ê ū lâng tit-tio̍h khé-sī ,  hit ê tāi-seng kóng ê tio̍h chēng-chēng , 31 In-ūi lín chi̍t lâng chi̍t lâng lóng ōe thang chòe sian-ti lâi thoân-tō ,  hō͘ chèng lâng thang ha̍k-si̍p ,  hō͘ chèng lâng thang siū khó͘-khǹg , 32 Koh sian-ti ê sîn sī sūn-ho̍k tī sian-ti , 33 In-ūi Siōng-tè m̄ sī hun-loān ê ,  sī hô-pêng ê ;  chhin-chhiūⁿ tī sèng-tô͘ lóng-chóng ê kàu-hōe chi̍t iūⁿ , 34 Hū-jîn-lâng tī kàu-hōe tiong ,  tio̍h chēng-chēng ;  in-ūi m̄ chún in kóng ;  chiū-sī tio̍h sūn-ho̍k ,  chhin-chhiūⁿ lu̍t-hoat iā sī án-ni kóng , 35 In nā ài ha̍k-si̍p sím-mi̍h ,  tio̍h tī ke-lāi mn̄g ka-kī ê tiōng-hu ;  in-ūi hū-jîn-lâng tī kàu-hōe tiong lâi kóng sī kiàn-siàu , 36 Siōng-tè ê tō-lí kiám sī tùi lín chhut? á-sī kan-ta thoân hō͘ lín ah?37 Nā ū lâng ka-kī lia̍h chòe sian-ti ,  á-sī chòe sio̍k tī sîn ê lâng ,  chiū tio̍h chai góa só͘ siá hō͘ lín ê sī Chú ê bēng-lēng , 38 Nā ū lâng m̄ chai ,  chiū kù-chāi i m̄ chai , 39 Só͘-í góa ê hiaⁿ-tī ah ,  tio̍h chhiat-chhiat him-bō͘ chòe sian-ti lâi thoân-tō ,  iā bo̍h-tit kìm-chí kóng im-gú , 40 Hoān sū tio̍h bûn-ngá iā chiàu kui-kú lâi kiâⁿ , 
