1 Hiaⁿ-tī ah ,  góa m̄ ài lín m̄ chai lán ê lia̍t-chó͘ lóng tī hûn ē ,  iā lóng tùi hái-tiong keng-kè , 2 iā lóng tī hûn-tiong hái-tiong siū sóe-lé kui tī Mô͘-se , 3 iā lóng chia̍h tâng chi̍t iūⁿ lêng ê chia̍h ,  iā lóng lim tâng chi̍t iūⁿ lêng ê lim ; 4 in-ūi in só͘ lim ê sī tùi tè in lêng ê chio̍h-pôaⁿ chhut ,  hit ê chio̍h-pôaⁿ chiū-sī Ki-tok , 5 Nā-sī in tiong-kan khah chōe lâng hō͘ Siōng-tè bô hoaⁿ-hí ;  in-ūi in ê sin-si hoâiⁿ-ke̍h tī khòng-iá , 6 Taⁿ chiah ê sū sī chòe lán ê kàm-kài ,  hō͘ lán bo̍h-tit ài pháiⁿ ,  chhin-chhiūⁿ in ài pháiⁿ chi̍t iūⁿ , 7 Lín iā bo̍h-tit pài ngó͘-siōng ,  chhin-chhiūⁿ in tiong-kan ū lâng pài i ;  chiàu só͘ kì-chài kóng ,  Peh-sìⁿ chē-teh lim-chia̍h ,  khí-lâi thiàu-bú , 8 Lán iā bo̍h-tit kiâⁿ îm ,  chhin-chhiūⁿ in tiong-kan ū lâng kiâⁿ îm ,  chi̍t ji̍t sí nn̄g-bān saⁿ-chheng lâng , 9 Lán iā bo̍h-tit chhì Chú ,  chhin-chhiūⁿ in tiong-kan ū lâng chhì I ,  chiū hō͘ chôa kā-sí , 10 Lín iā bo̍h-tit nga̍uh-nga̍uh liām ,  chhin-chhiūⁿ in tiong-kan ū lâng nga̍uh-nga̍uh liām ,  chiū hō͘ châu-bia̍t-ê bia̍t in , 11 Taⁿ in tú-tio̍h chiah ê sū sī chòe kàm-kài ,  sòa kì-chài lâi kéng-kài lán ,  chiū-sī chiah ê sè-tāi bé ê lâng , 12 Só͘-í ka-kī lia̍h chòe khiā-chāi ê ,  tio̍h kín-sīn kiaⁿ-liáu poa̍h-tó , 13 Lín só͘ tú-tio̍h ê chhì bô m̄ sī lâng ê siông-sū ;  Siōng-tè sī sìn-si̍t ,  bô beh hō͘ lín tú-tio̍h chhì kè-thâu tī lín só͘ ōe tng ;  chiū-sī tī siū chhì ê sî beh sòa khui thoat-chhut ê lō͘ ,  hō͘ lín tng ōe khí , 14 Só͘-í góa só͘ thiàⁿ ê hiaⁿ-tī ah ,  tio̍h siám-pī pài ngó͘-siōng ê sū , 15 Góa só͘ kóng sī chhin-chhiūⁿ tùi tì-sek ê lâng kóng ;  lín tio̍h séng-chhat góa ê ōe , 16 Chiok-siā ê poe ,  lán só͘ chiok-siā ê ,  kiám m̄ sī saⁿ-kap ū hūn tī Ki-tok ê huih mah? lán só͘ peh ê piáⁿ kiám m̄ sī saⁿ-kap ū hūn tī Ki-tok ê seng-khu mah?17 in-ūi piáⁿ kì-jiân chi̍t-ê ,  lán sui-jiân chōe-chōe lâng iā sī chi̍t thé ;  in-ūi lóng ū hūn tī chi̍t ê piáⁿ , 18 Chhì-khòaⁿ chiàu jio̍k-thé ê Í-sek-lia̍t lâng ,  hiah ê chia̍h chè-mi̍h ê kiám m̄ sī saⁿ-kap ū hūn tī chè-tôaⁿ mah?19 Án-ni góa sī teh kóng sím-mi̍h? kiám sī teh kóng chè ngó͘-siōng ê mi̍h sī sím-mi̍h?20 á-sī kóng ngó͘-siōng sī sím-mi̍h? sī teh kóng gōa-pang lâng só͘ chè ê sī chè kúi ,  m̄ sī chè Siōng-tè ;  góa m̄ ài lín ū hūn tī kúi , 21 Lín bōe-ōe lim Chú ê poe ,  kiam lim kúi ê poe ;  bōe-ōe ū hūn tī Chú ê toh ,  kiam ū hūn tī kúi ê toh , 22 Á-sī lán teh kek hō͘ Chú siū-khì mah? Lán kiám khah ióng-chòng I mah?23 Hoān sū lóng thang ,  chóng-sī bô lóng ū lī-ek ,  Hoān sū lóng thang ,  chóng-sī bô lóng kiàn-li̍p tek-hēng , 24 Bo̍h-tit kiû lī-ek ka-kī ,  tio̍h kiû lī-ek pa̍t lâng , 25 Kìⁿ-nā koe-chhī só͘ bōe ê thang chia̍h ,  bo̍h-tit ūi-tio̍h liông-sim ê iân-kò͘ lâi chhâ-mn̄g ; 26 in-ūi tōe kap thong tōe-ni̍h ê mi̍h lóng sī Chú ê , 27 Nā ū chi̍t ê m̄ sìn ê lâng chhiáⁿ lín ,  iā lín ài beh khì ,  kìⁿ-nā pâi teh chhiáⁿ lín ê ,  thang chia̍h i ;  bo̍h-tit ūi-tio̍h liông-sim ê iân-kò͘ lâi chhâ-mn̄g , 28 Siat-sú ū lâng kā lín kóng ,  Chit-ê sī chè-mi̍h ,  chiū bo̍h-tit chia̍h ;  che sī ūi-tio̍h hit ê kā lín kóng ê lâng ,  í-ki̍p liông-sim ê iân-kò͘ , 29 Só͘ kóng ê liông-sim m̄ sī ka-kī ê ,  sī hit lâng ê ;  in-ūi góa ê chū-iû siáⁿ-sū hō͘ pa̍t ê liông-sim gí-gī ah?30 Góa nā kám-un lâi chia̍h ,  siáⁿ-sū ūi-tio̍h góa só͘ kám-siā ê hō͘ lâng húi-pòng ah?31 Só͘-í lín he̍k-sī chia̍h ,  he̍k-sī lim ,  he̍k-sī chòe sím-mi̍h ,  lóng tio̍h in-ūi êng-kng Siōng-tè lâi chòe , 32 Bô lūn Iû-thài ,  á-sī Hi-lī-nî ,  á-sī Siōng-tè ê kàu-hōe ,  lín bo̍h-tit chòe in ê that-gāi , 33 Chhin-chhiūⁿ góa hoān sū hō͘ chèng lâng hoaⁿ-hí ,  bô kiû ka-kī ê lī-ek ,  chiū-sī kiû chèng lâng ê lī-ek ,  ài beh hō͘ in tit-tio̍h kiù , 
