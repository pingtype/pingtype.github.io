1 Hiaⁿ-tī ah ,  lūn-kàu Sîn ê siúⁿ-sù ,  góa m̄ ài lín m̄ chai , 2 Lín chai lín chòe gōa-pang lâng ê sî ,  siū bê-he̍k khì chiū-kūn bōe kóng ōe ê ngó͘-siōng ,  chhut-chāi i ín-iú , 3 Só͘-í góa hō͘ lín chai ,  hō͘ Siōng-tè ê Sîn kám-tōng lâi kóng ê ,  bô lâng kóng ,  Iâ-so͘ sī thang chiù-chó͘ ;  nā m̄ sī hō͘ Sèng Sîn kám-tōng ê ,  iā bô lâng ōe kóng ,  Iâ-so͘ sī Chú , 4 Taⁿ un-sù ū hun-piat ,  nā-sī Sîn sī siāng chi̍t ê , 5 Chit-hūn ū hun-piat , nā-sī Chú sī siāng chi̍t ê , 6 Kong-iōng ū hun-piat ,  nā-sī Siōng-tè siāng chi̍t ê ,  si-hêng bān sū tī chèng lâng tiong ê , 7 Nā-sī Sèng Sîn ê hián-bêng sī siúⁿ-sù ta̍k lâng beh lī-ek chèng lâng , 8 In-ūi ū-ê tùi Sîn ēng tì-hūi ê ōe hō͘ i ;  ū-ê chiàu chit ê Sîn ēng chai-bat ê ōe hō͘ i ; 9 koh ū lâng tī chit ê Sîn ēng sìn hō͘ i ;  ū-ê tī chit ê Sîn ēng i-pīⁿ ê un-sù hō͘ i ; 10 ū-ê hō͘ i ōe kiâⁿ koh-iūⁿ ê koân-lêng ;  ū-ê hō͘ i chòe sian-ti ;  ū-ê hō͘ i ōe hun-piat chiah ê sîn ;  koh ū-ê hō͘ i ōe kóng ta̍k iūⁿ ê im-gú ;  ū-ê hō͘ i ōe hoan-e̍k ta̍k iūⁿ ê im-gú , 11 Chiah-ê lóng sī siāng chi̍t ê Sîn só͘ si-hêng ê ,  chiàu I só͘ ài ê ,  sûi-iūⁿ pun hō͘ ta̍k lâng , 12 In-ūi chhin-chhiūⁿ seng-khu sī chi̍t-ê ,  iā ū chōe-chōe thé ,  koh seng-khu ê thé sui-jiân chōe ,  lóng sī chi̍t ê seng-khu ;  Ki-tok iā sī án-ni , 13 In-ūi lán chèng lâng ,  bô lūn sī Iû-thài á-sī Hi-lī-nî ,  chòe lô͘-châi ê á-sī chū-iû ê ,  lóng bat siū sóe-lé tī chi̍t ê Sîn ,  lâi sio̍k tī chi̍t ê seng-khu ,  iā lóng-chóng bat lim chi̍t ê Sîn , 14 In-ūi seng-khu m̄ sī chi̍t thé ,  sī chōe-chōe thé , 15 Siat-sú kha nā kóng ,  Góa in-ūi m̄ sī chhiú ,  góa bô sio̍k seng-khu ;  i m̄ sī ūi-tio̍h án-ni chiū bô sio̍k tī seng-khu , 16 Siat-sú hī-á nā kóng ,  Góa in-ūi m̄ sī ba̍k-chiu ,  góa bô sio̍k tī seng-khu ;  i m̄ sī ūi-tio̍h án-ni chiū bô sio̍k tī seng-khu , 17 Siat-sú thong seng-khu sī ba̍k-chiu ,  tùi tá-lo̍h ōe thiaⁿ? Nā lóng sī hī-á ,  tùi tá-lo̍h ōe phīⁿ?18 Nā-sī Siōng-tè chiàu I ê só͘ ài ,  chiong chiah ê thé sûi-ê an-pâi tī seng-khu , 19 Nā pah thé lóng siāng chi̍t khoán ,  chiū seng-khu tī tá-lo̍h?20 Chóng-sī taⁿ thé sī chōe-chōe ,  iā seng-khu sī chi̍t ê , 21 Ba̍k-chiu bōe-ōe tùi chhiú kóng ,  Góa bô khiàm-ēng lí ;  thâu-khak iā bōe-ōe tùi kha kóng ,  Góa bô khiàm-ēng lín , 22 M̄ nā án-ni ,  seng-khu chiah ê thé ,  khòaⁿ chòe khah nńg-chiáⁿ ê koh khah bōe bô--tit , 23 Koh lán khòaⁿ chòe seng-khu khah bô kùi-khì ê thé ,  lán chiū chng-thāⁿ hō͘ in khah chun-kùi ;  iā khah bô bûn-ngá ê ,  lán hō͘ in koh khah bûn-ngá , 24 In-ūi lán bûn-ngá ê thé bô só͘ khiàm-kheh ,  To̍k-to̍k Siōng-tè tiâu-hô seng-khu ;  tī ū khiàm-kheh ê ,  it-hoat hō͘ i chun-kùi ; 25 bián-tit seng-khu bô saⁿ-ha̍p sī beh hō͘ pah thé pîⁿ-pîⁿ saⁿ koàn-kò͘ , 26 Nā chi̍t thé siū khó͘ ,  pah thé tâng siū khó͘ ;  chi̍t thé siū êng-kng ,  pah thé tâng khoài-lo̍k , 27 Lín chiah-ê sī Ki-tok ê seng-khu ,  sûi-ê sī chòe thé , 28 Siōng-tè só͘ siat tī kàu-hōe ê ,  it sī sù-tô͘ ,  jī sī sian-ti ,  saⁿ sī kàu-su ,  koh ū kiâⁿ koân-lêng ê ,  koh ū i-pīⁿ ê un-sù ,  pang-chān ê ,  tī-lí ê ,  kóng ta̍k iūⁿ ê im-gú ê , 29 Chèng lâng kiám lóng sī sù-tô͘ mah? lóng sī sian-ti mah? lóng sī kàu-su mah? lóng kiâⁿ koân-lêng mah?30 lóng ū i-pīⁿ ê un-sù mah? lóng ōe kóng ta̍k iūⁿ ê im-gú mah? lóng ōe hoan-e̍k mah?31 Lín tio̍h chhiat-chhiat him-bō͘ hiah ê khah tōa ê un-sù ,  Góa ēng tē it hó ê lō͘ sòa chí-sī lín , 
