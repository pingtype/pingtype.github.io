1 Lín tiong-kan ū lâng kap lâng oan-ke ,  kiám káⁿ kò tī put-gī ê lâng ê bīn-chêng iā bô tī sèng-tô͘ ê bīn-chêng mah?2 Á-sī lín m̄ chai sèng-tô͘ beh sím-phòaⁿ sè-kan? Sè-kan siōng-chhiáⁿ hō͘ lín sím-phòaⁿ ,  iā bōe kham-tit sím-phòaⁿ ke̍k sió-khóa ê sū mah?3 Kiám m̄ chai lán beh sím-phòaⁿ thiⁿ-sài? hô-hòng kim-sè ê sū mah?4 Taⁿ lín nā ū kim-sè ê sū tio̍h sím-phòaⁿ ,  lín kiám sī ēng kàu-hōe tiong bô miâ-jī ê sím-phòaⁿ mah?5 Góa kóng án-ni sī beh hō͘ lín kiàn-siàu ,  Kiám sī lín tiong-kan bô chi̍t ê tì-sek ê lâng ,  ōe phòaⁿ-toàn tī i ê hiaⁿ-tī tiong?6 Kèng-jiân hiaⁿ-tī kò hiaⁿ-tī ,  sòa kò tī m̄ sìn ê lâng ê bīn-chêng , 7 Taⁿ lín ū saⁿ-kò ê sū ,  í-keng lóng sī lín ê tōa sit-chhò ,  Siáⁿ-sū m̄ lêng-khó͘ siū oan-óng? siáⁿ-sū m̄ lêng-khó͘ siū khek-khui ah?8 Nā-sī lín kèng-jiân oan-óng lâng ,  khek-khui lâng ,  hòng-kiam chiah-ê sī hiaⁿ-tī , 9 Kiám m̄ chai put-gī ê lâng bōe-ōe sêng-chiap Siōng-tè ê kok mah? Bo̍h-tit chhò-gō͘ ;  îm-loān ê ,  pài ngó͘-siōng ê ,  kiâⁿ kan-îm ê , 10 chòe loân-tông ê ,  hò͘ⁿ lâm-sek ê ,  chòe chha̍t ê ,  tham-sim ê ,  hò͘ⁿ-chiú ê ,  lóe-mē lâng ê ,  le̍k-sek lâng ê ,  lóng bōe tit-tio̍h sêng-chiap Siōng-tè ê kok , 11 Lín tiong-kan ū lâng chá sī án-ni ;  nā-sī tī Chú Iâ-so͘ Ki-tok ê miâ ,  kap lán ê Siōng-tè ê Sîn ,  í-keng sóe chheng ,  í-keng tit-tio̍h chiâⁿ-sèng ,  í-keng chheng-chòe-gī , 12 Hoān sū góa lóng thang ;  nā-sī bô it-chīn ū lī-ek ,  Hoān sū góa lóng thang ,  nā-sī bô chi̍t hāng góa beh hō͘ i koán , 13 Chia̍h sī ūi-tio̍h pak-tó͘ ,  pak-tó͘ iā sī ūi-tio̍h chia̍h ,  chóng-sī chit nn̄g hāng Siōng-tè beh hòe i ,  To̍k-to̍k seng-khu m̄ sī ūi-tio̍h îm-loān ,  sī ūi-tio̍h Chú ,  Chú iā sī ūi-tio̍h seng-khu , 14 Siōng-tè bat hō͘ Chú koh-oa̍h ,  iā beh tùi I ê koân-lêng hō͘ lán koh-oa̍h , 15 Kiám m̄ chai lín ê seng-khu sī Ki-tok ê pah-thé? góa kiám thang chiong Ki-tok ê pah-thé hō͘ i chòe chhiong-ki ê pah-thé mah? Toàn-toàn m̄ thang , 16 Á-sī lín m̄ chai kap chhiong-ki liân-ha̍p ê ,  sī kap i chòe chi̍t thé? in-ūi kóng ,  Nn̄g ê beh chiâⁿ chòe chi̍t thé , 17 To̍k-to̍k kap Chú liân-ha̍p ê sī chi̍t ê sîn , 18 Tio̍h siám-pī îm-hēng ,  Lâng só͘ hoān ta̍k hāng ê chōe lóng sī sin-khu gōa ê ;  nā-sī kiâⁿ kan-îm ê sī hoān-chōe kàu tī ka-kī ê seng-khu , 19 Á-sī lín m̄ chai lín ê seng-khu chiū-sī Sèng Sîn ê tiān ;  Sèng Sîn tiàm-tī lín ,  chiū-sī lín tùi Siōng-tè só͘ ū ê? koh lín m̄ sī ka-kī ê ; 20 in-ūi sī ēng kè-chîⁿ bóe ê ;  só͘-í tio̍h tī lín ê seng-khu êng-kng Siōng-tè , 
