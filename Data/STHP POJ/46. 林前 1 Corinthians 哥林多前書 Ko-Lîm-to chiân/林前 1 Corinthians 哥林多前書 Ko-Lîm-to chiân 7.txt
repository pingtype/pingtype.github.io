1 Lūn-kàu lín só͘ siá ê sū: góa kóng ,  Ta-po͘-lâng bô chhin-kūn hū-jîn-lâng sī hó , 2 Chóng-sī ūi-tio̍h îm-loān ê iân-kò͘ ,  ta̍k lâng tio̍h ū ka-kī ê bó͘ ,  hū-jîn-lâng iā ta̍k ê tio̍h ū ka-kī ê tiōng-hu , 3 Tiōng-hu tùi hū-jîn-lâng tio̍h chiàu só͘ ha̍p-gî ê khoán-thāi i ;  hū-jîn-lâng tùi tiōng-hu iā tio̍h án-ni , 4 Hū-jîn-lâng bô koân thang chú-ì ka-kī ê seng-khu ,  sī tiōng-hu chú-ì ;  tiōng-hu iā bô koân thang chú-ì ka-kī ê seng-khu ,  sī hū-jîn-lâng chú-ì , 5 Bo̍h-tit saⁿ khui-hū ;  to̍k-to̍k nā tāi-ke tâng-sim ,  chiū chiām-sî saⁿ-lī ,  thang choan-bū kî-tó ,  āu-lâi iû-goân saⁿ-kap tôa ,  bián-tit Sat-tàn sēng lín ê chêng-io̍k bōe kìm-tit ,  lâi chhì lín , 6 Góa kóng án-ni ,  sī ún-chún ,  m̄ sī bēng-lēng , 7 Góa ái lâng lóng chhin-chhiūⁿ góa ,  To̍k-to̍k ta̍k lâng tùi Siōng-tè ūi ka-kī ê un-sù ;  ū-ê chit khoán ,  ū-ê hit khoán , 8 Góa tùi bē kè-chhōa ê kap chiú-kóaⁿ lâng kóng ,  In nā tn̂g-tn̂g chhin-chhiūⁿ góa sī hó , 9 Siat-sú ka-kī bōe kìm-tit ,  chiū tio̍h kè-chhōa ;  in-ūi kè-chhōa sī khah hó tī io̍k-hé teh to̍h , 10 Góa bēng-lēng í-keng kè-chhōa ê ,  kî-si̍t m̄ sī góa ,  sī Chú bēng-lēng ,  Hū-jîn-lâng bo̍h-tit lī-khui tiōng-hu , 11 (nā sī í-keng lī-khui ,  chiū tio̍h tn̂g-tn̂g bô kè ,  he̍k-sī kap tiōng-hu koh hô) ;  tiōng-hu iā m̄ thang pàng-sak hū-jîn-lâng , 12 Tùi kî-û ê góa kóng ,  m̄ sī Chú kóng: Nā hiaⁿ-tī ū hū-jîn-lâng bô sìn Chú ,  iā hū-jîn-lâng hoaⁿ-hí saⁿ-kap tòa ,  chiū bo̍h-tit pàng-sak i , 13 Hū-jîn-lâng ū tiōng-hu bô sìn Chú ,  tiōng-hu hoaⁿ-hí saⁿ-kap tòa ,  iā bo̍h-tit pàng-sak i ê tiōng-hu , 14 In-ūi bô sìn Chú ê tiōng-hu tùi hū-jîn-lâng tit-tio̍h sèng ;  bô sìn Chú ê hū-jîn-lâng tùi tiōng-hu tit-tio̍h sèng ;  nā m̄ sī án-ni ,  lín ê kiáⁿ-jî bô chheng-khì ,  chóng-sī taⁿ in sī sèng , 15 M̄ sìn ê nā lī-khui ,  chiū kù-chāi i lī-khui ;  hiaⁿ-tī chí-bē tī chiah ê sū bô siū khu-sok ;  to̍k-to̍k Siōng-tè tiàu lán sī ài tit hô-pêng , 16 Hū-jîn-lâng ah ,  lí thái-thó chai ōe kiù tiōng-hu á bōe? Tiōng-hu ah ,  lí thái-thó chai ōe kiù hū-jîn-lâng á bōe?17 To̍k-to̍k chiàu Chú só͘ siúⁿ-sù ta̍k lâng ê ,  chiàu Siōng-tè só͘ tiàu ta̍k lâng ê ,  tio̍h án-ni kiâⁿ ,  Tī ta̍k ê kàu-hōe góa só͘ hoan-hù iā sī án-ni , 18 Ū lâng í-keng siū kat-lé lâi tit-tio̍h tiàu mah? chiū bo̍h-tit hòe-bô kat-lé ,  Ū lâng bē siū kat-lé lâi tit-tio̍h tiàu mah? chiū bo̍h-tit siū kat-lé , 19 Siū kat-lé bōe sǹg-tit siàu ,  bô siū kat-lé iā bōe sǹg-tit siàu ;  to̍k-to̍k sī siú Siōng-tè ê kài nā-tiāⁿ , 20 Ta̍k lâng tī sím-mi̍h téng-tē siū tiàu ,  tio̍h iû-goân tiàm-tī hit ê téng-tē , 21 Lí chòe lô͘-châi lâi siū tiàu mah? M̄ thang in-ūi án-ni lâi khòa-lū ,  Chóng-sī nā ōe tit chū-iû ,  sī khah hó , 22 In-ūi chòe lô͘-châi ,  tī Chú tit-tio̍h tiàu ê ,  sī hō͘ Chú só͘ tháu-pàng ;  án-ni chòe chū-iû ,  lâi tit-tio̍h tiàu ê ,  sī chòe Ki-tok ê lô͘-po̍k , 23 Lín sī ēng kè-chîⁿ só͘ bóe ê ,  m̄ thang chiâⁿ-chòe lâng ê lô͘-châi , 24 Hiaⁿ-tī ah ,  ta̍k lâng tī sím-mi̍h tē-pō͘ siū tiàu ,  i tio̍h tī Siōng-tè ê bīn-chêng tn̂g-tn̂g tòa tī hit ê tē-pō͘ , 25 Lūn-kàu bē kè-chhōa ê ,  góa bô ū Chú ê bēng-lēng ;  chóng-sī góa í-keng tit-tio̍h Chú ê lîn-bín lâi chòe chīn-tiong ,  chiū chiong ka-kī ê ì-kiàn kā lín kóng , 26 In-ūi khòaⁿ hiān-kim ê kan-lân ,  chiàu góa phah-sǹg ,  lâng nā chiàu i pêng-siông ê khoán sī hó , 27 Lí ū hū-jîn-lâng mah? bo̍h-tit kiû tháu-pàng ,  Lí bô hū-jîn-lâng mah? bo̍h-tit kiû beh chhōa , 28 Chóng-sī lí nā chhōa ,  m̄ sī hoān chōe ;  chāi-sek-lú nā kè ,  iā m̄ sī hoān chōe ,  Chóng-sī in hit hō lâng beh tī jio̍k-thé tú-tio̍h hoān-lān ;  góa sī teh kò͘ lín , 29 Hiaⁿ-tī ah ,  góa koh kóng ,  sî-ji̍t chhek té lah ,  só͘-í tùi taⁿ í-āu ū bó͘ ê tio̍h chhin-chhiūⁿ bô bó͘ , 30 thî-khàu ê chhin-chhiūⁿ bô thî-khàu ,  hoaⁿ-hí ê chhin-chhiūⁿ bô hoaⁿ-hí ,  bóe ê chhin-chhiūⁿ bô só͘ tit-tio̍h ,  ēng sè-kan ê mi̍h ê chhin-chhiūⁿ bô lām-sám ēng , 31 in-ūi chit sè-kan ê khoán teh kè-khì lah , 32 Góa ài-tit lín bô só͘ khòa-lū ,  Bô bó͘ ê khòa-lū Chú ê sū ,  cháiⁿ-iūⁿ ōe hō͘ Chú hoaⁿ-hí ; 33 nā-sī ū bó͘ ê khòa-lū sè-kan ê sū ,  cháiⁿ-iūⁿ ōe hō͘ bó͘ hoaⁿ-hí , 34 Hū-jîn-lâng kap chāi-sek-lú iā ū hun-piat ;  bô tiōng-hu ê khòa-lū Chú ê sū ,  beh hō͘ i ê seng-khu kap sîn-hûn lóng sèng ,  Nā-sī ū tiōng-hu ê khòa-lū sè-kan ê sū ,  cháiⁿ-iūⁿ ōe hō͘ tiōng-hu hoaⁿ-hí , 35 Góa kóng chiah-ê sī ūi-tio̍h lín ka-kī ê lī-ek ,  m̄ sī beh lóng-lo̍k lín ,  chiū-sī beh hō͘ lín kiâⁿ ha̍p-sek ê sū ,  khûn-khûn ho̍k-sāi Chú ,  bô só͘ kiáu-jiáu , 36 Nā-sī ū lâng phah-sǹg khoán-thāi i ê cha-bó͘-kiáⁿ ū m̄ ha̍p-sek ,  siat-sú nî-hè kè-sî ,  iā sū-chêng put-tek-í tio̍h án-ni ,  chiū thang chiàu ì-sù khì kiâⁿ ;  i bô hoān-chōe ;  tio̍h hō͘ in ha̍p-hun , 37 Nā ū lâng kian-sim ,  bô ū put-tek-í ê sū ,  koh ū koân thang kiâⁿ ka-kī ê ì-sù ,  iā i ka-kī ê sim í-keng koat-tiāⁿ beh lâu i ê cha-bó͘-kiáⁿ ,  án-ni kiâⁿ sī hó , 38 Chhin-chhiūⁿ án-ni ,  hō͘ ka-kī ê cha-bó͘-kiáⁿ chhut-kè ê sī hó ,  bô hō͘ i chhut-kè ê koh khah hó , 39 Tiōng-hu tī-teh ê sî ,  hū-jîn-lâng siū pé-pa̍k ;  tiōng-hu nā sí ,  hū-jîn-lâng tit-tio̍h chū-iû ,  kè i só͘ ài ê ,  to̍k-to̍k tio̍h kè sio̍k Chú ê ,  chiah thang , 40 Chóng-sī chiàu góa phah-sǹg ,  bô kè khah ū hok-khì ;  koh góa siūⁿ góa iā ū Siōng-tè ê Sîn , 
