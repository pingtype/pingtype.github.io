1 Lūn-kàu tôe gûn pang-chān sèng-tô͘ ê sū ,  chiàu góa só͘ bat hoan-hù Ka-lia̍p-thài chiah ê kàu-hōe ê ,  lín iā tio̍h án-ni kiâⁿ , 2 Múi chhit-ji̍t ê thâu chi̍t ji̍t ,  lín ta̍k lâng chiàu só͘ tek ê lī ,  ka-kī chek-hē teh ,  bián-tit góa lâi ê sî chiah koan-tôe , 3 Góa nā kàu ,  khòaⁿ lín ēng phoe kú-chiàn sím-mi̍h lâng ,  góa beh chhe in tòa lín só͘ sàng ê gûn kàu Iâ-lō͘-sat-léng , 4 Nā eng-kai tio̍h góa khì ,  in iā thang kap góa khì , 5 Góa keng-kè Má-kî-tùn liáu-āu ,  chiū beh kàu lín hia , 6 In-ūi góa tùi Má-kî-tùn keng-kè ;  kiám-chhái beh kap lín chhiáⁿ tòa ,  kè tang-thiⁿ iā káⁿ ,  hō͘ lín sàng góa tī só͘ beh khì ê , 7 Sī góa m̄ ài chit tia̍p tī lō͘-ni̍h kìⁿ-tio̍h lín ;  in-ūi Chú nā chún ,  góa ǹg-bāng kap lín tòa-teh khah kú , 8 Chóng-sī góa iáu beh tòa tī Í-hut-só͘ ,  kàu gō͘-sûn-choeh , 9 In-ūi Chú ū kā góa khui chi̍t ê khoah-tōa koh ū kong-hāu ê mn̂g ;  nā-sī tùi-te̍k iā chōe , 10 Thê-mô͘-thài nā kàu ,  lín tio̍h liû-sim hō͘ i tī lín tiong-kan bô kiaⁿ-hiâⁿ ;  in-ūi i tio̍h-bôa tī Chú ê kang ,  chhin-chhiūⁿ góa chi̍t iūⁿ , 11 Só͘-í m̄ thang ū lâng khòaⁿ-khin i ;  tio̍h sàng i an-jiân khí-sin chiū-kūn góa ,  in-ūi góa teh thèng-hāu i kap chiah ê hiaⁿ-tī lâi , 12 Lūn-kàu hiaⁿ-tī A-pho-lô ,  góa chài-saⁿ khǹg i kap chiah ê hiaⁿ-tī chiū-kūn lín ,  Chóng-sī i hiān-kim lóng bô ì-sù beh khì ;  nā ū ki-hōe ,  i chiū beh khì , 13 Lín tio̍h kéng-séng ,  khiā-chāi tì sìn ,  chòe tāi tiōng-hu ,  chòe ióng-kiāⁿ , 14 Lín hoān sū tio̍h tī jîn-ài lâi kiâⁿ , 15 Hiaⁿ-tī ah ,  lín chai Sū-thê-hoán-à ê ke ,  sī A-kai-a thâu-chúi ê ké-chí ,  in lia̍h ho̍k-sāi sèng-tô͘ chòe ka-kī ê chit-hūn , 16 góa khǹg lín hâng-ho̍k chit-téng-hō ê lâng ,  í-ki̍p kìⁿ-nā tâng chòe kang lâi tio̍h-bôa ê , 17 Góa hoaⁿ-hí Sū-thê-hoán-à ,  Hok-tô͘-lah ,  A-kai-kó͘ lâi ,  in-ūi in pó͘ lín ê bô kàu , 18 Sī in ū an-ùi góa kap lín ê sim-sîn ,  Chhin-chhiūⁿ chit hō ê lâng ,  lín tio̍h chai thang kèng-tiōng i , 19 A-se-a chiah ê kàu-hōe chhéng-an lín ,  A-ku-lah ,  Pek-ki-lah kap chū-chi̍p tī in chhù-lāi ê kàu-hōe ,  tiàm-tī Chú chhiat-chhiat chhéng-an lín , 20 Chèng hiaⁿ-tī chhéng-an lín ,  Lín tio̍h ēng sèng ê saⁿ-chim lâi saⁿ chhéng-an , 21 Góa Pó-lô chhin-pit chhéng-an lín , 22 Nā ū bô thiàⁿ Chú ê lâng ,  i tio̍h siū chiù-chó͘ ,  Lán ê Chú lâi ah , 23 Goān Chú Iâ-so͘ Ki-tok ê un kap lín tī-teh , 24 Góa ê thiàⁿ tī Ki-tok Iâ-so͘ kap lín chèng lâng tī-teh ,  À-bēng , 
