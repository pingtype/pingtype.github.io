1 Tùi Siōng-tè ê chí-ì siū tiàu chòe Iâ-so͘ Ki-tok ê sù-tô͘ Pó-lô ,  kap hiaⁿ-tī Só͘-thê-nî , 2 phoe kià hō͘ Siōng-tè ê kàu-hōe tī Ko-lîm-to ê ,  chiū-sī tiàm-tī Ki-tok Iâ-so͘ chiâⁿ-sèng ,  siū tiàu chòe sèng-tô͘ ,  í-ki̍p kìⁿ-nā ta̍k só͘-chāi kiû-kiò lán ê Chú Iâ-so͘ Ki-tok ê miâ ê ,  Chú sī in ê ,  iā sī lán ê ; 3 goān lín tùi lán ê Pē Siōng-tè kap Chú Iâ-so͘ Ki-tok tit-tio̍h un-tián pêng-an , 4 Góa siông-siông thòe lín kám-siā góa ê Siōng-tè ,  sī ūi-tio̍h Siōng-tè ê un-tián tī Iâ-so͘ Ki-tok bat siúⁿ-sù lín ê , 5 in-ūi lín tiàm-tī I ta̍k hāng tāi-chì hù-chiok ,  kháu-châi tì-sek bô m̄ chiâu-pī , 6 chhin-chhiūⁿ Ki-tok ê kan-chèng tit-tio̍h kian-kò͘ tī lín ê tiong-kan ; 7 tì-kàu lín tī chiah ê un-sù bô chi̍t hāng bô kàu-gia̍h ,  lâi thèng-hāu lán ê Chú Iâ-so͘ Ki-tok ê hián-hiān ; 8 I iā beh kian-kò͘ lín kàu lō͘-bé ,  tī lán ê Chú Iâ-so͘ Ki-tok ê ji̍t bô thang hiâm , 9 Siōng-tè sī sìn-si̍t ,  lín tùi I siū tiàu lâi kap I ê Kiáⁿ lán ê Chú Iâ-so͘ Ki-tok kiat-liân , 10 Hiaⁿ-tī ah ,  taⁿ góa tùi lán ê Chú Iâ-so͘ Ki-tok ê miâ khǹg lín gī-lūn lóng tio̍h saⁿ-tâng ,  lín tiong-kan bo̍h-tit ū hun-tóng ,  chiū-sī tio̍h chi̍t sim chi̍t ì tāi-ke saⁿ khè-ha̍p , 11 Góa ê hiaⁿ-tī ah ,  sī Kek-lâi--sī ke-lāi ê lâng bat kā góa kóng ,  lín tiong-kan ū saⁿ-chiⁿ , 12 Góa ê ì-sù sī lín ta̍k lâng ū teh kóng ,  Góa sio̍k Pó-lô ,  Góa sio̍k A-pho-lô ,  Góa sio̍k Ki-hoat ,  Góa sio̍k Ki-tok , 13 Ki-tok kiám ū pun-khui mah? Pó-lô kiám thòe lín tèng si̍p-jī-kè mah? Á-sī lín bat siū sóe-lé kui tī Pó-lô ê miâ mah?14 Kám-siā Siōng-tè ,  tī Kek-lí-sū-pò͘ ,  Ka-iû í-gōa ,  góa bē bat kā lín chi̍t lâng kiâⁿ sóe-lé15 bián-tit lâng kóng lín siū sóe-lé kui tī góa ê miâ , 16 Góa iā kā Sū-thê-hoán-à chi̍t ke ê lâng kiâⁿ sóe-lé ,  kî-û ū kā pa̍t lâng kiâⁿ sóe-lé á bô góa khiok bōe kì-tit , 17 In-ūi Ki-tok chhe góa m̄ sī beh kiâⁿ sóe-lé sī beh thoân hok-im ;  put-chāi giân-gú ê tì-hūi ,  kiaⁿ-liáu Ki-tok ê si̍p-jī-kè kui tī khang-khang , 18 In-ūi si̍p-jī-kè ê tō-lí ,  tîm-lûn ê lâng khòaⁿ chòe gōng ,  lán tit kiù ê lâng khòaⁿ chòe Siōng-tè ê koân-lêng , 19 In-ūi ū kì-chài kóng , 	Góa beh bia̍t-bô tì-hūi ê lâng ê tì-hūi , 	Iā beh khì-sak chhang-miâ ê lâng ê chhang-miâ , 20 Tì-hūi ê lâng tī tá-lo̍h? Keng-ha̍k-sū tī tá-lo̍h? chit sè-kan hò͘ⁿ piān-lūn ê lâng tī tá-lo̍h? Siōng-tè kiám m̄ sī hō͘ sè-kan ê tì-hūi piàn-chiâⁿ gōng?21 In-ūi sè-kan kì-jiân tùi in ê tì-hūi m̄ bat Siōng-tè ,  Siōng-tè chiū hoaⁿ-hí tùi só͘ soan-thoân ê gōng lâi kiù chiah ê sìn ê lâng ;  che lóng sī Siōng-tè ê tì-hūi , 22 In-ūi Iû-thài lâng kiû sîn-jiah ,  Hi-lī-nî lâng chhē tì-hūi , 23 Nā-sī goán thoân tèng si̍p-jī-kè ê Ki-tok ,  tùi tī Iû-thài lâng sī that-gāi ,  tùi tī gōa-pang lâng sī gû-gōng ; 24 nā-sī tùi tī siū tiàu ê ,  bô lūn Iû-thài Hi-lī-nî ,  Ki-tok chòe Siōng-tè ê koân-lêng ,  Siōng-tè ê tì-hūi , 25 In-ūi Siōng-tè ê gû-gōng pí lâng khah tì-hūi ,  Siōng-tè ê loán-jio̍k pí lâng khah ióng-chòng , 26 Hiaⁿ-tī ah ,  chhì-khòaⁿ lín ê siū-tiàu ,  chiàu jio̍k-thé ū tì-hūi ê bô jōa chōe ,  ū koân-le̍k ê bô jōa chōe ,  ū chun-kùi ê iā bô jōa chōe ; 27 nā-sī Siōng-tè kéng sè-kan ê gōng ê ,  lâi hō͘ tì-hūi ê lâng kiàn-siàu ;  Siōng-tè iā kéng sè-kan ê loán-jio̍k ê lâi hō͘ ióng-chòng ê kiàn-siàu ; 28 Siōng-tè iā kéng sè-kan pi-chiān ê ,  lâng khòaⁿ m̄ chiūⁿ ba̍k ê ,  í-ki̍p hiah ê bô ê ,  lâi hòe-bô hiah ê ū-ê ; 29 hō͘ kìⁿ-nā ū jio̍k-thé ê tī Siōng-tè ê bīn-chêng bô thang khoa-kháu , 30 Nā-sī lín tùi Siōng-tè tit-tio̍h tiàm-tī Ki-tok Iâ-so͘ ;  I tùi Siōng-tè thòe lán chiâⁿ-chòe tì-hūi ,  koh chòe gī ,  chiâⁿ-sèng ,  í-ki̍p sio̍k-hôe ; 31 tì-kàu chiàu só͘ kì-chài kóng ,  Khoa-kháu ê lâng tio̍h ēng Chú lâi khoa-kháu , 
