1 Lūn-kàu chè ngó͘-siōng ê mi̍h: Lán chai lán lóng ū tì-sek ,  Tì-sek ōe tì-kàu chū-ko ;  nā-sī jîn-ài ōe kiàn-li̍p tek-hēng , 2 Lâng nā phah-sǹg i ū só͘ chai ,  chiū-sī i iáu-bē chai chiàu só͘ eng-kai chai , 3 Lâng nā thiàⁿ Siōng-tè ,  chit ê lâng chiū-sī hō͘ I só͘ bat , 4 Lūn-kàu chia̍h chè ngó͘-siōng ê mi̍h ,  lán chai ngó͘-siōng tī sè-kan sī bô iáⁿ ê ,  iā chai Siōng-tè to̍k-to̍k chi̍t-ê ,  bô pa̍t ê , 5 In-ūi sui-jiân ū chheng chòe Siōng-tè ê ,  he̍k-sī tī thiⁿ-ni̍h he̍k-sī tī tōe-ni̍h ,  chhin-chhiūⁿ ū chōe-chōe siōng-tè ,  chōe-chōe chú ; 6 nā-sī lán chí ū chi̍t ê Siōng-tè ,  chiū-sī Pē ,  bān mi̍h pún tùi I ,  lán iā kui tī I ;  koh ū chi̍t ê Chú Iâ-so͘ Ki-tok ,  bān mi̍h tùi I ,  lán iā tùi I , 7 Chóng-sī lâng bô lóng ū chit hō tì-sek ;  ū-ê pài ngó͘-siōng koàiⁿ-sì ,  kàu taⁿ lia̍h hit ê chè-sū chòe chè ngó͘-siōng ê mi̍h lâi chia̍h i ,  in ê liông-sim kì-jiân loán-jio̍k ,  só͘-í chiū bak-tio̍h , 8 Chóng-sī chia̍h-mi̍h bōe hō͘ Siōng-tè hoaⁿ-hí lán ;  bô chia̍h ,  lán bô khui-sún ;  chia̍h ,  lán iā bô lī-ek , 9 To̍k-to̍k tio̍h kín-sīn ,  kiaⁿ-liáu lín chit ê koân chòe nńg-chiáⁿ ê lâng ê that-gāi , 10 In-ūi nā ū lâng khòaⁿ-kìⁿ lí ū tì-sek ê chē toh tī ngó͘-siōng ê biō ,  hit ê loán-jio̍k ê lâng ê liông-sim kiám bô tùi án-ni hòng-táⁿ ,  lâi chia̍h chè ngó͘-siōng ê mi̍h mah?11 in-ūi tùi lí ê tì-sek hit ê loán-jio̍k ê lâng tîm-lûn ,  chiū-sī Ki-tok thòe i sí ê hiaⁿ-tī , 12 Lín án-ni tek-chōe hiaⁿ-tī ,  siong-tio̍h in loán-jio̍k ê liông-sim ,  chiū-sī tek-chōe Ki-tok , 13 Só͘-í chia̍h-mi̍h nā hō͘ góa ê hiaⁿ-tī poa̍h-tó ,  góa chiū éng-éng m̄ chia̍h bah ,  bián-tit hō͘ góa ê hiaⁿ-tī poa̍h-tó , 
