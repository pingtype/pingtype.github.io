1 Iâ-so͘ kiâⁿ kè ê sî ,  khòaⁿ-kìⁿ chi̍t lâng chhut-sì chiū chhiⁿ-mî , 2  I ê ha̍k-seng mn̄g I kóng ,  Lia̍p-pí ,  chit lâng chhut-sì chiū chhiⁿ-mî ,  tùi chī-chūi hoān-chōe ,  sī i pún-sin ,  á-sī i ê pē-bú ah?3  Iâ-so͘ ìn kóng ,  Chit lâng bô hoān-chōe ,  i ê pē-bú ia̍h bô ;  to̍k-to̍k beh ēng i lâi hián-bêng Siōng-tè ê só͘ chòe , 4  Sî iáu sī ji̍t-sî ,  lán tio̍h chòe chhe góa ê ê kang ;  mî-sî beh kàu ,  hit tia̍p chiū bô lâng ōe chòe kang , 5  Góa tī sè-kan ê sî ,  sī sè-kan ê kng , 6  Chiah ê ōe kóng-liáu ,  chiū phùi nōa tī thô͘-kha ,  ēng nōa kiáu thô͘ ,  ēng thô͘ kô͘ chhiⁿ-mî lâng ê ba̍k-chiu ,  kā i kóng ,  Khì sóe tī Se-lô-a ê tî ,  (Se-lô-a ,  hoan-e̍k chiū-sī Hōng-chhe) , 7  I chiū khì sóe ,  tò-tńg-lâi í-keng ōe khòaⁿ-kìⁿ , 8  I ê chhù-piⁿ kap pêng-sò͘ khòaⁿ-kìⁿ i chòe khit-chia̍h ê ,  kóng ,  chit lâng kiám m̄ sī chē-teh lâi kiû-khit ê mah?9  Ū lâng kóng ,  Chiū-sī i ;  ū lâng kóng ,  M̄ sī ,  sī chhin-chhiūⁿ i nā-tiāⁿ ,  I ka-kī kóng ,  Góa chiū-sī , 10  In chiū kā i kóng ,  Lí ê ba̍k-chiu cháiⁿ-iūⁿ tit-tio̍h khui?11  I ìn kóng ,  Hit ê miâ kiò Iâ-so͘ ê kiáu thô͘ kô͘ góa ê ba̍k-chiu ,  kā góa kóng ,  Khì Se-lô-a sóe ;  góa sûi-sî khì sóe ,  chiū tit-tio̍h khòaⁿ-kìⁿ , 12  In chiū kā i kóng ,  Hit lâng tī tá-lo̍h? I kóng ,  Góa m̄ chai , 13  In chhōa hit-ê pêng-sò͘ chhiⁿ-mî ê khì kìⁿ Hoat-lī-sài lâng , 14  Iâ-so͘ kiáu thô͘ lâi khui i ê ba̍k-chiu ê ji̍t sī an-hioh-ji̍t , 15  Só͘-í Hoat-lī-sài lâng ia̍h mn̄g i sī cháiⁿ-iūⁿ tit-tio̍h khòaⁿ-kìⁿ ,  I chiū kā in kóng ,  I chiong thô͘-bê hē tī góa ê ba̍k-chiu ,  góa khì sóe ,  chiū khòaⁿ-kìⁿ , 16  Hoat-lī-sài lâng tiong ū-ê kóng ,  Chit lâng bô siú an-hioh-ji̍t ,  m̄ sī tùi Siōng-tè lâi ,  Ū-ê kóng ,  Ū chōe ê lâng thái ōe kiâⁿ chit hō sîn-jiah ah? In tùi án-ni hun-pêng , 17  In koh kā chhiⁿ-mî lâng kóng ,  I í-keng khui lí ê ba̍k-chiu ,  lí kóng I sī sím-mi̍h hō lâng? I kóng ,  Sī sian-ti lâng , 18  Iû-thài lâng m̄ sìn i pêng-sò͘ chhiⁿ-mî ,  ōe koh khòaⁿ-kìⁿ ;  kàu kiò tit-tio̍h khòaⁿ-kìⁿ ê ê pē-bú lâi , 19  chiū mn̄g in kóng ,  Chit-ê sī lín ê kiáⁿ ,  chiū-sī lín só͘ kóng chhut-sì chhiⁿ-mî ê mah? taⁿ i cháiⁿ-iūⁿ ōe khòaⁿ-kìⁿ?20  I ê pē-bú ìn kóng ,  I sī goán ê kiáⁿ ,  chhut-sì chhiⁿ-mî ,  goán chai ;  taⁿ i cháiⁿ-iūⁿ tit-tio̍h khòaⁿ-kìⁿ ,  goán m̄ chai ; 21  chī-chūi khui i ê ba̍k-chiu ,  goán ia̍h m̄ chai ;  i tōa-hàn lah ;  mn̄g i ,  i beh ka-kī kóng , 22  I ê pē-bú kóng án-ni ,  sī in-ūi kiaⁿ Iû-thài lâng ;  in-ūi Iû-thài lâng í-keng ū tēng iok ,  nā ū jīn Iâ-so͘ chòe Ki-tok ê ,  tio̍h kek-chhut hōe-tn̂g , 23  Só͘-í i ê pē-bú kóng ,  I tōa-hàn lah ;  thang mn̄g i , 24  In chiū koh kiò pêng-sò͘ chhiⁿ-mî ê ,  kā i kóng ,  Tio̍h kui êng-kng Siōng-tè ;  goán chai chit lâng sī ū chōe ê lâng , 25  I chiū ìn kóng ,  I sī ū chōe ê lâng á m̄ sī ,  góa m̄ chai ;  chí-ū chai chi̍t hāng ,  chiū-sī góa chêng chhiⁿ-mî ,  hiān-kim ōe khòaⁿ-kìⁿ , 26  In chiū kā i kóng ,  I kā lí chòe sím-mi̍h? àn-cháiⁿ-iūⁿ khui lí ê ba̍k-chiu?27  Ìn kóng ,  Góa í-keng kā lín kóng ,  lín m̄ thiaⁿ ;  siáⁿ-sū ài koh thiaⁿ? kiám sī lín ia̍h ài chòe I ê ha̍k-seng mah?28  In chiū mē i ,  kóng ,  Lí chiū-sī I ê ha̍k-seng ;  goán sī Mô͘-se ê ha̍k-seng , 29  Siōng-tè ū tùi Mô͘-se kóng ōe ,  sī goán só͘ chai ;  to̍k-to̍k chit lâng ,  goán m̄ chai I tùi tá-lo̍h lâi , 30  Hit lâng ìn kóng ,  Che chiū kî lah ,  I khui góa ê ba̍k-chiu ,  ia̍h lín m̄ chai I tùi tá-lo̍h lâi , 31  Lán chai Siōng-tè bô thiaⁿ ū chōe ê lâng ;  to̍k-to̍k lâng nā kèng-pài Siōng-tè lâi kiâⁿ I ê chí-ì ,  I chiū thiaⁿ i , 32  Tùi kó͘-chá í-lâi ,  bē bat thiaⁿ-kìⁿ chhut-sì chhiⁿ-mî ê ,  ū lâng khui i ê ba̍k-chiu , 33  Chit lâng nā m̄ sī tùi Siōng-tè lâi ,  chiū bô só͘ ōe chòe , 34  In chiū ìn i ,  kóng ,  Lí choân-jiân chhut-sì tī chōe-ok tiong ,  hoán-tńg kà-sī goán mah? Chiū kek i chhut , 35  Iâ-so͘ thiaⁿ-kìⁿ in kek i chhut ;  āu-lâi chhē-tio̍h i ,  chiū kóng ,  Lí sìn Siōng-tè ê Kiáⁿ mah?36  I ìn kóng ,  Chú ah ,  I sī chī-chūi ,  hō͘ góa sìn I?37  Iâ-so͘ kā i kóng ,  Lí bat khòaⁿ-kìⁿ I ,  hiān-chāi kap lí kóng ōe ê ,  chiū-sī , 38  I chiū kóng ,  Chú ah ,  góa sìn ,  Chiū pài I , 39  Iâ-so͘ kóng ,  Góa in-ūi sím-phòaⁿ lîm-kàu chit sè-kan ,  hō͘ bōe khòaⁿ-kìⁿ ê lâng khòaⁿ-kìⁿ ;  iā khòaⁿ-kìⁿ ê lâng pìⁿ-chòe chhiⁿ-mî , 40  Kap I saⁿ-kap tī-teh ê Hoat-lī-sài lâng thiaⁿ-kìⁿ chiah ê ōe ,  chiū kā I kóng ,  Chóng bô goán ia̍h chhiⁿ-mî mah?41  Iâ-so͘ kā in kóng ,  Lín nā chhiⁿ-mî ,  chiū bô chōe ;  taⁿ lín kóng ,  Goán khòaⁿ-kìⁿ ;  chiū lín ê chōe tiāⁿ-tiāⁿ tī-teh , 
