1 Tē saⁿ ji̍t tī Ka-lī-lī ê Ka-ná ū hun-in ê iân-sia̍h ;  Iâ-so͘ ê lāu-bú tī hia ; 2  Iâ-so͘ kap I ê ha̍k-seng iā hō͘ in chhiáⁿ khì hù iân-sia̍h , 3  Chiú ēng liáu ,  Iâ-so͘ ê lāu-bú chiū tùi I kóng ,  In bô chiú lah , 4  Iâ-so͘ kā i kóng ,  lāu-bú ah ,  góa kap lí sím-mi̍h kan-sia̍p? góa ê sî iáu-bē kàu , 5  I ê lāu-bú kā chiah ê chhe-ēng ê lâng kóng ,  Hoān-nā I kā lín kóng ê ,  lín tio̍h kiâⁿ i , 6  Chiàu Iû-thài lâng sóe chheng-khì ê lē ,  tī hia ū pâi la̍k ê chio̍h àng ,  ta̍k-ê ōe tóe-tit nn̄g saⁿ tháng chúi , 7  Iâ-so͘ kā chhe-ēng ê lâng kóng ,  Ēng chúi hō͘ i móa àng ,  Chiū hō͘ i móa kàu àng-kháu , 8  Koh kā in kóng ,  Taⁿ tio̍h iúⁿ i ,  phâng hō͘ chiáng-lí iân-toh ê lâng ,  Chiū phâng hō͘ i , 9  Chúi piàn chòe chiú ,  chiáng-lí iân-toh ê chhì-lim i ,  m̄ chai tùi tá-lo̍h lâi ,  (to̍k-to̍k iúⁿ chúi ê chhe-ēng chai) ;  chiáng-lí iân-toh ê chiū kiò sin-kiáⁿ-sài lâi , 10  kā i kóng ,  Lâng lóng sī tāi-seng pâi hó chiú ;  kàu lâng lim chōe-chōe ,  chiah ēng khah chhù ê ;  to̍k-to̍k lí lâu hó chiú kàu chit tia̍p , 11  Chit-ê thâu chi̍t pái ê sîn-jiah ,  Iâ-so͘ kiâⁿ tī Ka-lī-lī ê Ka-ná ,  lâi hián-chhut I ê êng-kng ;  I ê ha̍k-seng chiū sìn I , 12  Chit ê sū í-āu ,  I kap I ê lāu-bú ,  kap hiaⁿ-tī ,  í-ki̍p I ê ha̍k-seng lo̍h-khì Ka-pek-lông ;  tiàm hia bô kúi ji̍t , 13  Iû-thài lâng ê pôaⁿ-kè-choeh kūn lah ,  Iâ-so͘ chiūⁿ Iâ-lō͘-sat-léng , 14  Tī tiān-ni̍h tú-tio̍h ū bōe gû ,  iûⁿ ,  chíⁿ-á ,  ia̍h ū ōaⁿ chîⁿ ê teh chē , 15  Iâ-so͘ ēng soh chòe piⁿ ,  kóaⁿ in kap iûⁿ gû lóng chhut tiān ;  koh chhia-tó ōaⁿ chîⁿ ê lâng ê chîⁿ ,  péng-lìn-tńg in ê toh ; 16  koh kā bōe chíⁿ-á ê kóng ,  Tòa chiah ê mi̍h khì ;  m̄-thang ēng góa ê Pē ê chhù chòe bóe-bōe ê chhù , 17  I ê ha̍k-seng kì-tit sèng-keng ū kì ,  kóng ,  Góa ūi-tio̍h lí ê chhù sim-lāi chhin-chhiūⁿ hé to̍h , 18  Iû-thài lâng chiū ìn I kóng ,  Lí chòe chiah ê tāi-chì ,  ēng sím-mi̍h sîn-jiah hō͘ goán khòaⁿ?19  Iâ-so͘ ìn kóng ,  Lín húi-hoāi chit ê tiān ,  góa saⁿ ji̍t beh koh khí i , 20  Iû-thài lâng chiū kóng ,  Chit ê tiān le̍k-kè sì-cha̍p-la̍k nî chiah khí hó ,  ia̍h lí saⁿ ji̍t beh koh khí i mah?21  Nā-sī I án-ni kóng sī teh lūn I ê sin-khu ê tiān , 22  Kàu I tùi sí-lâng tiong koh-oa̍h ,  I ê ha̍k-seng chiah kì-tit I bat án-ni kóng ;  chiū sìn sèng-keng kap Iâ-so͘ só͘ kóng ê ōe , 23  Tng pôaⁿ-kè-choeh Iâ-so͘ tī Iâ-lō͘-sat-léng ;  tī choeh-kî tiong chōe-chōe lâng khòaⁿ-kìⁿ I só͘ kiâⁿ ê sîn-jiah ,  chiū sìn I ê miâ , 24  Nā-sī Iâ-so͘ bô ēng pún-sin kau-thok in ,  in-ūi I chai chèng lâng , 25  iā bô khiàm-ēng lâng tùi I chèng-bêng lâng sī cháiⁿ-iūⁿ ;  in-ūi I ka-kī chai lâng sim-lāi só͘ khǹg ê , 
