1 Pôaⁿ-kè-choeh chêng ,  Iâ-so͘ chai I lī-khui chit sè-kan kui tī Pē ê sî kàu ,  í-keng thiàⁿ tī sè-kan sio̍k I ê lâng ,  kàu bé ia̍h thiàⁿ in , 2  Chia̍h ê-hng tǹg ê sî ,  Mô͘-kúi í-keng chiong bōe Iâ-so͘ ê ì-sù hē tī Ka-lio̍k lâng Se-bûn ê kiáⁿ Iû-tāi ê sim ; 3  Iâ-so͘ chai Pē í-keng chiong bān mi̍h kau tī I ê chhiú ,  koh chai I tùi Siōng-tè chhut ,  ia̍h beh kui tī Siōng-tè , 4  chiū lī-khui toh ,  thǹg saⁿ ;  the̍h kun ka-kī hâ , 5  Tò chúi tī pôaⁿ-ni̍h ,  sóe ha̍k-seng ê kha ,  chiong só͘ hâ ê kun kā in chhit , 6  Sóe kàu Se-bûn Pí-tek ,  Pí-tek kā I kóng ,  Chú ah ,  lí sóe góa ê kha mah?7  Iâ-so͘ ìn i kóng ,  Góa só͘ chòe ê ,  lí hiān-kim m̄ chai ,  āu-lâi chiū ōe hiáu-tit , 8  Pí-tek kóng ,  Lí éng-oán bô thang sóe góa ê kha ,  Iâ-so͘ ìn i kóng ,  Góa bô kā lí sóe ,  lí chiū kap góa bô kan-sia̍p , 9  Se-bûn Pí-tek kā I kóng ,  Chú ah ,  m̄ nā góa ê kha ,  liân chhiú kap thâu-khak ia̍h tio̍h , 10  Iâ-so͘ kā i kóng ,  Lâng sóe-e̍k liáu ,  chí-ū tio̍h sóe kha ,  chiū chiâu-chn̂g chheng-khì ;  lín chiah-ê sī chheng-khì ,  nā-sī bô ta̍k-ê án-ni , 11  In-ūi Iâ-so͘ chai bōe I ê lâng sī chī-chūi ;  só͘-í kóng ,  Lín bô ta̍k-ê chheng-khì , 12  Í-keng sóe in ê kha ,  chhēng saⁿ koh chē ,  chiū kā in kóng ,  Góa tùi lín só͘ ū kiâⁿ ê ,  lín chai mah?13  Lín chheng-ho͘ góa Sian-siⁿ ah ,  Chú ah ;  lín ê ōe tio̍h ;  góa si̍t-chāi sī , 14  Góa chòe Chú ,  chòe Sian-siⁿ ,  siōng-chhiáⁿ kā lín sóe kha ,  lín ia̍h tio̍h saⁿ-kāng sóe kha , 15  In-ūi góa í-keng ēng bô͘-iūⁿ hō͘ lín ,  hō͘ lín chiàu góa só͘ tùi lín kiâⁿ ê lâi kiâⁿ , 16  Góa si̍t-si̍t kā lín kóng ,  Lô͘-po̍k bô khah tōa i ê chú-lâng ;  hōng chhe ê bô khah tōa chhe i ê , 17  Lín kì-jiân chai chiah ê sū ,  nā khì kiâⁿ i ,  chiū ū hok-khì , 18  Góa m̄ sī chí lín chèng lâng lâi kóng ;  góa só͘ kéng ê ,  góa chai in ;  to̍k-to̍k beh hō͘ sèng-keng èng-giām ,  Chia̍h góa ê piáⁿ ê lâng kia̍h-khí kha-āu-tiⁿ that góa , 19  Taⁿ tāi-chì iáu-bē chiâⁿ ,  góa seng kā lín kóng ;  kàu tāi-chì chiâⁿ ,  hō͘ lín sìn góa chiū-sī I , 20  Góa si̍t-si̍t kā lín kóng ,  Chiap-la̍p góa só͘ chhe ê ,  chiū-sī chiap-la̍p góa ,  chiap-la̍p góa ,  chiū-sī chiap-la̍p chhe góa ê , 21 Iâ-so͘ kóng án-ni ,  sim-lāi tōa peh-pak ,  chiū kan-chèng kóng ,  Góa si̍t-si̍t kā lín kóng ,  lín tiong-kan chi̍t lâng beh bōe góa , 22  Ha̍k-seng saⁿ-khòaⁿ ,  siūⁿ m̄ chhut I sī kóng sím-mi̍h lâng , 23  Ū chi̍t ê ha̍k-seng ,  chiū-sī Iâ-so͘ só͘ thiàⁿ ê ,  the kūn Iâ-so͘ ê heng-chêng , 24  Se-bûn Pí-tek tìm thâu kā i kóng ,  Chhiáⁿ kā goán kóng ,  I só͘ kóng ê sī sím-mi̍h lâng , 25  I chiū hiàⁿ sin óa Iâ-so͘ ê heng-khám ,  kā I kóng ,  Chú ah ,  sī chī-chūi?26  Iâ-so͘ chiū ìn kóng ,  Góa ùn chi̍t tè-á mi̍h hō͘ i ,  hit ê lâng chiū-sī ,  Sûi-sî ùn chi̍t tè-á ,  the̍h hō͘ Ka-lio̍k lâng Se-bûn ê kiáⁿ Iû-tāi , 27  I siū mi̍h liáu-āu ,  Sat-tàn chiū ji̍p i ê sim ,  Iâ-so͘ chiū kā i kóng ,  Lí só͘ chòe ê ,  kín-kín khì chòe , 28  Tâng toh ê lâng ,  bô lâng chai ūi-tio̍h cháiⁿ-iūⁿ tùi i kóng chit-ê , 29  In-ūi Iû-tāi koán chîⁿ-tē ,  ū lâng phah-sǹg ,  káⁿ sī Iâ-so͘ kā i kóng ,  Lí khì bóe lán siú choeh só͘ khiàm-ēng ê ;  á-sī kah i khì chín-chè sòng-hiong lâng , 30  Iû-tāi chih-tio̍h hit ê mi̍h ,  liâm-piⁿ chhut-khì ;  hit sî mî-sî , 31 Í-keng chhut-khì ,  Iâ-so͘ kóng ,  Taⁿ Jîn-chú tit-tio̍h êng-kng ,  Siōng-tè ia̍h tī I tit-tio̍h êng-kng ; 32  koh Siōng-tè beh tī pún-sin êng-kng Jîn-chú ,  ia̍h beh liâm-piⁿ êng-kng I , 33  Sòe-kiáⁿ ah ,  góa iáu ū tiap-á-kú kap lín tī-teh ,  Lín beh chhē góa ;  góa só͘ khì ê só͘-chāi ,  lín bōe-ōe kàu ;  góa bat kā Iû-thài lâng kóng ,  taⁿ ia̍h án-ni kā lín kóng , 34  Góa ēng sin ê kài-bēng hō͘ lín ,  chiū-sī lín tio̍h saⁿ-thiàⁿ ;  chhin-chhiūⁿ góa bat thiàⁿ lín ,  lín ia̍h tio̍h án-ni saⁿ-thiàⁿ , 35  Lín nā saⁿ-thiàⁿ ,  chèng lâng beh tùi án-ni chai lín sī góa ê ha̍k-seng , 36 Se-bûn Pí-tek kā I kóng ,  Chú ah ,  beh tá-lo̍h khì? Iâ-so͘ ìn i kóng ,  Góa só͘ khì ê só͘-chāi ,  lí hiān-sî bōe tè góa ;  āu-lâi beh tè góa , 37  Pí-tek kā I kóng ,  Chú ah ,  góa hiān-sî cháiⁿ-iūⁿ bōe tè lí ah? Góa beh ūi-tio̍h lí pàng-sak sìⁿ-miā , 38  Iâ-so͘ ìn kóng ,  Lí beh ūi-tio̍h góa pàng-sak lí ê sìⁿ-miā mah? Góa si̍t-si̍t kā lí kóng ,  Koe iáu-bē thî ,  lí beh saⁿ pái m̄ jīn góa , 
