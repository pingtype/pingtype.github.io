1 Só͘-í Iâ-so͘ tī pôaⁿ-kè-choeh chêng la̍k ji̍t kàu Pek-tāi-nî ,  chiū-sī Lia̍p-sat-lō͘ só͘ tòa ê só͘-chāi ;  i sī Iâ-so͘ tùi sí-lâng tiong hō͘ i koh-oa̍h ê , 2  In chiū tī hia ūi-tio̍h Iâ-so͘ pī-pān ê-hng tǹg ;  Má-tāi teh su-hāu ;  Lia̍p-sat-lō͘ ia̍h sī tâng toh ê chi̍t-ê , 3  Má-lī-a chiū the̍h chi̍t kun ke̍k kùi-khì chin ê ná-ta̍t hiuⁿ-iû ,  boah Iâ-so͘ ê kha ,  koh ēng ka-kī ê thâu-mn̂g chhit I ê kha ,  hiuⁿ-iû ê phang móa chhù , 4  Ū I ê ha̍k-seng chi̍t ê ,  beh bōe I ê ,  chiū-sī Ka-lio̍k lâng Iû-tāi ,  kóng , 5  Siáⁿ-sū m̄ chiong chit ê ko-iû bōe gûn-á saⁿ-pah ê ,  lâi hō͘ sòng-hiong lâng ah?6  I kóng án-ni ,  m̄ sī in-ūi i koan-sim tī sòng-hiong lâng ;  sī in-ūi i sī chha̍t ,  koh koán chîⁿ-tē thau-the̍h só͘ hē ê nā-tiāⁿ , 7  Iâ-so͘ chiū kóng ,  Chhut-chāi i chiong chit-ê lâu-teh ,  kàu góa bâi-chòng ê ji̍t , 8  In-ūi siông-siông ū sòng-hiong lâng kap lín tī-teh ;  nā-sī góa bô siông-siông kap lín tī-teh , 9  Iû-thài ê peh-sìⁿ chōe-chōe chai Iâ-so͘ tī hia ;  chiū lâi ,  m̄ nā in-ūi Iâ-so͘ ê iân-kò͘ ,  ia̍h ài beh khòaⁿ I só͘ hō͘ i tùi sí-lâng tiong koh-oa̍h ê Lia̍p-sat-lō͘ , 10  To̍k-to̍k chiah ê chè-si-thâu kè-bô͘ beh sòa thâi-sí Lia̍p-sat-lō͘ ; 11  in-ūi Iû-thài lâng chōe-chōe ūi-tio̍h i ê iân-kò͘ ,  khì sìn Iâ-so͘ , 12  Keh ji̍t ,  ū chōe-chōe hù choeh ê lâng ,  í-keng thiaⁿ-kìⁿ Iâ-so͘ beh kàu Iâ-lō͘-sat-léng , 13  chiū kia̍h chang-chhiū ki ,  chhut-khì ngiâ-chih I ,  kiò kóng ,  Hô-sàn-ná ,  hōng Chú ê miâ lâi ê ,  chiū-sī Í-sek-lia̍t ê ông ,  goān I tit-tio̍h o-ló , 14  Iâ-so͘ tit-tio̍h chi̍t chiah sòe chiah lû ,  khiâ i ;  chhin-chhiūⁿ sèng-keng só͘ kì ,  Sûn-siâⁿ ê cha-bó͘-kiáⁿ ah ,  bo̍h-tit kiaⁿ ; 15  lí ê Ông lâi lah ,  khiā lû-á-kiáⁿ , 16  Ha̍k-seng khí-thâu bōe bêng chiah ê sū ;  kàu Iâ-so͘ í-keng tit-tio̍h êng-kng ê sî ,  chiah kì-tit ū kì-chài chiah ê sū chí I ,  ia̍h lâng kó-jiân tùi I kiâⁿ chiah ê sū , 17  Tng Iâ-so͘ kiò Lia̍p-sat-lō͘ chhut bōng ,  hō͘ i tùi sí-lâng tiong koh-oa̍h ê sî ,  kap I tī-teh ê chèng lâng chòe kan-chèng , 18  Tùi án-ni chèng lâng khì ngiâ-chih I ,  in-ūi thiaⁿ-kìⁿ I ū kiâⁿ chit ê sîn-jiah , 19  Hoat-lī-sài lâng saⁿ-kap kóng ,  Khó-kiàn lín lóng bô chhái-kang ;  lín khòaⁿ ,  thong sè-kan lóng khì tè I lah , 20  Tng choeh-kî chiūⁿ lâi kèng-pài ê ,  tiong-kan ū kúi-nā ê Hi-lī-nî lâng ; 21  in chiū-kūn Ka-lī-lī ê Pek-sài-tāi lâng Hui-le̍k ,  kiû i kóng ,  Sian-siⁿ ah ,  goán ài kìⁿ Iâ-so͘ , 22  Hui-le̍k lâi kā An-tek-lia̍t kóng ;  An-tek-lia̍t kap Hui-le̍k lâi kā Iâ-so͘ kóng , 23  Iâ-so͘ ìn kóng ,  Jîn-chú tit-tio̍h êng-kng ê sî kàu lah , 24  Góa si̍t-si̍t kā lín kóng ,  Chi̍t lia̍p be̍h bô lo̍h tī tōe-ni̍h lâi sí ,  chiū iû-goân chi̍t lia̍p nā-tiāⁿ ;  sí ,  chiū kiat-si̍t chōe-chōe , 25  Thiàⁿ ka-kī ê sìⁿ-miā ê ,  chiū sòng-sit i ;  oàn-hūn ka-kī ê sìⁿ-miā tī chit sè-kan ê ,  tek-khak pó i kàu éng-oa̍h , 26  Lâng nā ho̍k-sāi góa ,  chiū tio̍h tè góa ;  góa só͘ tī-teh ê só͘-chāi ,  ho̍k-sāi góa ê lâng ia̍h beh tī hia ;  lâng nā ho̍k-sāi góa ,  góa ê Pē beh tùi-tiōng i , 27  Taⁿ góa ê sim tōa peh-pak ;  beh cháiⁿ-iūⁿ kóng? Pē ah ,  kiù góa chhut chit ê sî ,  Chóng-sī góa ūi-tio̍h chit-ê ,  chiah kàu tī chit sî , 28  Pē ah ,  goān lí êng-hián lí ê miâ ,  Chiū tùi thiⁿ ū siaⁿ kóng ,  Góa í-keng êng-hián ,  beh koh-chài êng-hián i , 29  Khiā tī piⁿ-á ê chèng lâng thiaⁿ-kìⁿ chiū kóng ,  Sī lûi tân ;  ū lâng kóng ,  sī thiⁿ-sài kā I kóng ōe , 30  Iâ-so͘ ìn kóng ,  Chit ê siaⁿ lâi ,  m̄ sī ūi-tio̍h góa ,  chiū-sī ūi-tio̍h lín , 31  Tī chit tia̍p chit sè-kan siū sím-phòaⁿ ;  tī chit tia̍p chit sè-kan ê jîn-kun beh siū kóaⁿ-tio̍k , 32  Góa nā siū kú-khí lī-khui tōe ,  chiū beh ín-chhōa chèng lâng chiū-kūn góa , 33  I kóng chit ê ōe ,  sī chí I beh sím-mi̍h khoán lâi sí , 34  Chèng lâng chiū ìn I kóng ,  Goán thiaⁿ-kìⁿ lu̍t-hoat ū kóng ,  Ki-tok éng-éng tī-teh ;  lí cháiⁿ-iūⁿ kóng ,  Jîn-chú tio̍h siū kú-khí? chit ê Jîn-chú sī chī-chūi ah?35  Iâ-so͘ chiū kā in kóng ,  Kng tī lín ê tiong-kan iáu ū tiap-á kú ê sî ,  Lín ū kng ê sî ,  chiū tio̍h kiâⁿ ,  bián-tit àm kàu tī lín ;  hit-ê kiâⁿ tī àm ê ,  i m̄ chai kiâⁿ kàu tá-lo̍h , 36  Lín ū kng ê sî ,  chiū tio̍h sìn kng ,  hō͘ lín chiâⁿ-chòe kng-bêng ê lâng , 	Iâ-so͘ kóng chiah ê ōe ,  chiū lī-khui in ,  ka-kī ún-ba̍t , 37  Sui-jiân tī in ê bīn-chêng kiâⁿ chiah chōe sîn-jiah ,  in iû-goân m̄ sìn I ; 38  che sī beh èng-giām sian-ti Í-sài-a ê ōe ,  kóng , 	Chú ah ,  goán só͘ thoân hō͘ lâng thiaⁿ ,  chī-chūi sìn ah? Chú chhiú-kut ê la̍t ,  tùi chī-chūi hián-bêng ah?39  Só͘-í in bōe sìn ;  in-ūi Í-sài-a koh ū kóng , 	Chú hō͘ in ê ba̍k-chiu chhiⁿ-mî ,  sim ngī ; 	Bián-tit in ēng ba̍k-chiu khòaⁿ-kìⁿ ,  ēng sim hiáu-ngō͘ , 	Oa̍t-tò-tńg , 	Chiū góa i-hó in , 40 【pēng tī téng chat】41  Í-sài-a kóng chiah-ê ,  in-ūi khòaⁿ-kìⁿ I ê êng-kng ,  lâi lūn-kàu I , 42  Sui-jiân án-ni ,  in ê sī-tōa khiok ū chōe-chōe sìn I ;  ūi-tio̍h Hoat-lī-sài lâng chiah bô jīn I ,  bián-tit kek-chhut hōe-tn̂g ; 43  in-ūi in ì-ài tùi lâng lâi ê êng-kng ,  khah kè-thâu tùi Siōng-tè lâi ê êng-kng , 44  Iâ-so͘ kiò kóng ,  Sìn góa ê lâng m̄ sī sìn góa ,  chiū-sī sìn chhe góa ê , 45  Khòaⁿ-kìⁿ góa ê ,  chiū-sī khòaⁿ-kìⁿ chhe góa ê , 46  Góa chiū-sī kng lâi ji̍p sè-kan ,  hō͘ kìⁿ-nā sìn góa ê lâng bô khiā-khí tī àm , 47  Lâng nā thiaⁿ góa ê ōe ia̍h m̄ siú ,  góa bô sím-phòaⁿ i ;  in-ūi góa lâi ,  m̄ sī beh sím-phòaⁿ sè-kan ,  sī beh kiù sè-kan , 48  Khì-sak góa ,  ia̍h m̄ chiap-la̍p góa ê ōe ê lâng ,  chiū ū sím-phòaⁿ i ê ,  chiū-sī góa só͘ kóng ê tō-lí ,  beh tī boa̍t-ji̍t sím-phòaⁿ i , 49  In-ūi góa só͘ kóng m̄ sī chhut tī ka-kī ;  chiū-sī chhe góa ê Pē ,  I ū bēng-lēng góa ,  tio̍h thoân sím-mi̍h ,  kóng sím-mi̍h , 50  Góa chai I ê bēng-lēng sī éng-oa̍h ;  só͘-í góa só͘ kóng ê ,  sī chiàu Pē só͘ thoân hō͘ góa ê ,  lâi kóng i , 
