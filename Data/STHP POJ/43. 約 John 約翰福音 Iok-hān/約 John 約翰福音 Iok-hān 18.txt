1 Chiah ê ōe kóng liáu ,  Iâ-so͘ kap ha̍k-seng chhut-khì kè Khip-lûn khoe ;  tī hia ū hn̂g ,  Iâ-so͘ kap I ê ha̍k-seng ji̍p-khì , 2  Bōe I ê Iû-tāi ia̍h bat hit ê só͘-chāi ;  in-ūi Iâ-so͘ kap I ê ha̍k-seng ta̍uh-ta̍uh chū-chi̍p tī hia , 3  Iû-tāi í-keng niá chi̍t tūi peng ,  kap chiah ê chè-si-thâu í-ki̍p Hoat-lī-sài lâng ê chhe-ia̍h ,  kia̍h teng ,  kap hé-pé ,  kap ke-si ,  lâi kàu hia , 4  Iâ-so͘ chai I só͘ beh tú-tio̍h it-chhè ê sū ,  chiū chhut-khì kā in kóng ,  Lín chhē chī-chūi?5  Ìn kóng ,  Ná-sat-le̍k lâng Iâ-so͘ ,  Iâ-so͘ kā in kóng ,  Góa chiū-sī ,  Bōe I ê Iû-tāi ia̍h kap in saⁿ-kap teh khiā , 6  Iâ-so͘ chi̍t-ē kā in kóng ,  Góa chiū-sī ,  in chiū tò-thè ,  poa̍h-tó tī tōe-ni̍h , 7  Só͘-í koh mn̄g in ,  Lín chhē chī-chūi? Ìn kóng ,  Ná-sat-le̍k lâng Iâ-so͘ , 8  Iâ-so͘ ìn kóng ,  Góa í-keng kā lín kóng ,  góa chiū-sī ;  lín nā chhē góa ,  tio̍h iông-ún chiah ê lâng khì ; 9  che sī hō͘ I chêng só͘ kóng ê ōe èng-giām ,  kóng ,  Lí só͘ hō͘ góa ê lâng ,  góa bô sit-lo̍h chi̍t-ê , 10  Se-bûn Pí-tek ū to ,  pu̍ih-khí-lâi phut chè-si-thâu ê lô͘-po̍k ,  siah-khì i ê chiàⁿ hī ,  Lô͘-po̍k ê miâ kiò Má-le̍k-kó͘ , 11  Iâ-so͘ chiū kā Pí-tek kóng ,  Siu lí ê to ji̍p siù ;  Pē só͘ hō͘ góa ê poe ,  góa kiám bô beh lim mah?12  Tùi án-ni peng-tūi kap chhian-chóng ,  í-ki̍p Iû-thài lâng ê chhe-ia̍h ,  lia̍h Iâ-so͘ pa̍k I ; 13  tāi-seng tòa I khì kìⁿ A-ná ,  in-ūi i sī hit nî ê chè-si-thâu Kai-a-hoat ê tiūⁿ-lâng , 14  Chêng thòe Iû-thài lâng táⁿ-sǹg kóng ,  chi̍t lâng ūi-tio̍h peh-sìⁿ sí sī ū lī-ek ê ,  chiū-sī chit ê Kai-a-hoat , 15  Se-bûn Pí-tek tè Iâ-so͘ ,  koh ū chi̍t ê ha̍k-seng tè I ,  Chit ê ha̍k-seng sī chè-si-thâu só͘ bat ê ,  chiū kap Iâ-so͘ ji̍p chè-si-thâu ê īⁿ , 16  Nā-sī Pí-tek khiā tī mn̂g-gōa ,  Só͘-í hit ê ha̍k-seng ,  chiū-sī chè-si-thâu só͘ bat ê ,  chhut-khì kap kò͘-mn̂g ê cha-bó͘-lâng kóng ,  chiū chhōa Pí-tek ji̍p-khì , 17  Kò͘-mn̂g ê lú-pī kā Pí-tek kóng ,  Lí ia̍h káⁿ sī chit lâng ê ha̍k-seng hò͘ⁿ? I kóng ,  M̄ sī , 18  Chiah ê lô͘-po̍k kap chhe-ia̍h ,  in-ūi kôaⁿ ,  chiong thòaⁿ khí hé ,  khiā teh hang sio ;  Pí-tek ia̍h kap in khiā teh hang , 19  Chè-si-thâu chiū mn̄g Iâ-so͘ lūn I ê ha̍k-seng ,  kap I ê kà-sī , 20  Iâ-so͘ ìn kóng ,  Góa sī hián-jiân tùi sè-kan lâng kóng ;  góa siông-siông tī hōe-tn̂g kap tiān-ni̍h kà-sī ,  chiū-sī Iû-thài lâng lóng chū-chi̍p ê só͘-chāi ;  tī ún-ba̍t ê só͘-chāi góa bē bat kóng sím-mi̍h , 21  Siáⁿ-sū mn̄g góa? thang mn̄g thiaⁿ ê lâng ,  khòaⁿ góa kap in kóng cháiⁿ-iūⁿ ;  in chai góa só͘ kóng , 22  Kóng soah ,  piⁿ-á teh khiā chi̍t ê chhe-ia̍h siàn Iâ-so͘ ,  kóng ,  Lí ìn chè-si-thâu án-ni mah?23  Iâ-so͘ ìn i kóng ,  Góa nā kóng m̄ tio̍h ,  thang chí-chèng hit ê m̄ tio̍h ;  nā tio̍h ,  siáⁿ-sū phah góa?24  Iâ-so͘ iû-goân siū pa̍k ,  A-ná chhe I kàu chè-si-thâu Kai-a-hoat ê só͘-chāi , 25  Hit sî Se-bûn Pí-tek khiā-teh hang hé ,  Chiū ū lâng kā i kóng ,  Lí ia̍h káⁿ sī I ê ha̍k-seng hò͘ⁿ? I m̄ jīn ,  kóng ,  M̄ sī , 26  Ū chi̍t ê chè-si-thâu ê lô͘-po̍k ,  sī hō͘ Pí-tek siah hī-á ê ê chhin-lâng ,  kóng ,  Góa kiám bô khòaⁿ-kìⁿ lí kap I tī hn̂g-lāi mah?27  Pí-tek koh bô jīn ;  koe sûi-sî thî , 28  In chiū tòa Iâ-so͘ tùi Kai-a-hoat ê só͘-chāi kàu kong-tn̂g: hit tia̍p thiⁿ phú-kng ;  in ka-kī bô ji̍p kong-tn̂g ,  bián-tit bak-tio̍h lâ-sâm ,  chiah thang chia̍h pôaⁿ-kè-choeh , 29  Só͘-í Pí-lia̍p-to chhut-lâi gōa-bīn chiū-kūn in kóng ,  Lín kò chit lâng sím-mi̍h àn-kiāⁿ?30  Ìn kóng ,  Chit lâng nā m̄ sī pháiⁿ lâng ,  goán chiū bô chiong I kau hō͘ lí , 31  Pí-lia̍p-to chiū kā in kóng ,  Lín ka-kī tòa-khì ,  chiàu lín ê lu̍t-hoat khì pān I ,  Iû-thài lâng kā i kóng , 32  Goán bô thâi lâng ê koân ;  che sī beh èng-giām Iâ-so͘ chêng só͘ kóng ê ōe ,  chí-bêng I beh sím-mi̍h khoán lâi sí , 33  Pí-lia̍p-to koh ji̍p kong-tn̂g ,  tiàu Iâ-so͘ lâi ,  kā I kóng ,  Lí sī Iû-thài lâng ê ông mah?34  Iâ-so͘ ìn kóng ,  Lí kóng chit ê ōe sī tùi lí ka-kī ,  á-sī pa̍t lâng chiong góa ê sū kā lí kóng ah?35  Pí-lia̍p-to ìn kóng ,  Góa kiám sī Iû-thài lâng mah? Lí pún-kok ê lâng kap chiah ê chè-si-thâu chiong lí kau hō͘ góa ;  lí kó-jiân cháiⁿ-iūⁿ chòe ah?36  Iâ-so͘ ìn kóng ,  Góa ê kok m̄ sī sio̍k chit sè-kan ;  góa ê kok nā sio̍k chit sè-kan ,  chiū góa ê chhe-ēng tek-khak cheng-chiàn ,  bián-tit góa kau hō͘ Iû-thài lâng ;  nā-sī taⁿ góa ê kok m̄ sī tùi chia chhut , 37  Pí-lia̍p-to chiū kā I kóng ,  Án-ni ,  lí sī ông mah? Iâ-so͘ ìn kóng ,  Lí kóng góa sī ông ,  Góa ūi-tio̍h án-ni chhut-sì ,  ūi-tio̍h án-ni lîm-kàu sè-kan ,  beh thòe chin-lí chòe kan-chèng ,  Hoān-nā sio̍k chin-lí ê lâng ,  thiaⁿ góa ê siaⁿ , 38  Pí-lia̍p-to kóng ,  Chin-lí sī sím-mi̍h?	Kóng soah ,  koh chhut-khì chiū-kūn Iû-thài lâng ,  kā in kóng ,  Góa khòaⁿ I bô chōe , 39  Chóng-sī lín ū lē ,  kàu pôaⁿ-kè-choeh ,  góa tio̍h pàng chi̍t ê kaⁿ-hoān hō͘ lín ;  lín ài góa pàng Iû-thài lâng ê ông hō͘ lín mah?40  In koh tōa siaⁿ âu-kiò kóng ,  M̄-thang chit-ê ,  sī tio̍h Pa-lia̍p-pa ,  Chit ê Pa-lia̍p-pa sī thó͘-húi , 
