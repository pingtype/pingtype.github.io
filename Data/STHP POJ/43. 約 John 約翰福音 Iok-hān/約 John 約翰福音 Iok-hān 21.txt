1 Chiah ê tāi-chì í-āu ,  Iâ-so͘ tī Thê-pí-lī-a ê hái-piⁿ ,  koh hián-bêng ka-kī hō͘ ha̍k-seng khòaⁿ ;  I ê chhut-hiān kì tī ē-tóe , 2  Ū Se-bûn Pí-tek ,  To-má ,  chheng Té-thó͘-má ,  Ka-lī-lī ê Ka-ná lâng Ná-tàn-gia̍p ,  Se-pí-thài ê kiáⁿ ,  iáu ū ha̍k-seng nn̄g ê lóng saⁿ-kap tī-teh , 3  Se-bûn Pí-tek kā in kóng ,  Góa beh khì thó-hî ,  In kā i kóng ,  Goán ia̍h beh kap lí khì ,  Chiū chhut-khì ,  chiūⁿ chûn ;  hit mî bô lia̍h-tio̍h sím-mi̍h , 4  Thiⁿ phú-kng ,  Iâ-so͘ khiā tī hái-phiâⁿ ,  nā-sī ha̍k-seng m̄ chai I sī Iâ-so͘ , 5  Iâ-so͘ chiū kā in kóng ,  Sòe-kiáⁿ ah ,  lín ū mi̍h-phè bô? In kóng ,  Bô , 6  I chiū kā in kóng ,  Pha bāng tī chûn ê chiàⁿ pêng ,  chiū ōe tit-tio̍h ,  In pha-lo̍h-khì ,  chiū bāng thoa bōe khí-lâi ,  sī in-ūi hî chōe ê iân-kò͘ , 7  Tùi án-ni ,  Iâ-so͘ só͘ thiàⁿ hit ê ha̍k-seng kā Pí-tek kóng ,  Sī Chú lah ,  Se-bûn Pí-tek chi̍t-ē thiaⁿ-kìⁿ sī Chú ,  in-ūi thǹg-pak-theh chiū ēng gōa-saⁿ lâi hâ ,  thiàu-lo̍h hái , 8  Kî-û ê ha̍k-seng ,  (in-ūi lī phiâⁿ bô hn̄g ,  iok-lio̍k saⁿ-cha̍p tn̄g) ,  ēng sòe chiah chûn lâi thoa hit bāng ê hî , 9  Kàu chiūⁿ phiâⁿ ,  khòaⁿ-kìⁿ ū teh to̍h ê thòaⁿ ,  téng-bīn ū hî ,  koh ū piáⁿ , 10  Iâ-so͘ kā in kóng ,  Tú-á pha-tio̍h ê hî ,  lia̍h kúi bé lâi , 11  Se-bûn Pí-tek chiū khí-khì ,  thoa bāng chiūⁿ phiâⁿ ,  ū tōa bé hî móa-móa ,  kiōng chi̍t-pah gō͘-cha̍p-saⁿ bé ;  hî sui-jiân hiah chōe ,  bāng ia̍h bô li̍h , 12  Iâ-so͘ kā in kóng ,  Lâi chia̍h chá tǹg ,  Ha̍k-seng bô lâng káⁿ mn̄g I ,  Lí sī chī-chūi? in-ūi chai I sī Chú , 13  Iâ-so͘ kàu ,  the̍h piáⁿ hō͘ in ,  hî ia̍h sī án-ni , 14  Iâ-so͘ tùi sí-lâng tiong koh-oa̍h liáu-āu ,  chhut-hiān hō͘ I ê ha̍k-seng khòaⁿ-kìⁿ ,  che sī tē saⁿ pái , 15  Í-keng chia̍h chá tǹg ,  Iâ-so͘ kā Se-bûn Pí-tek kóng ,  Iok-hān ê kiáⁿ Se-bûn ,  lí thiàⁿ góa khah-iâⁿ chiah-ê mah? Ìn kóng ,  Chú ah ,  Sī ;  lí chai góa thiàⁿ lí ,  Iâ-so͘ kā i kóng ,  Chhī góa ê iûⁿ-á-kiáⁿ , 16  Tē jī pái ,  koh kā i kóng ,  Iok-hān ê kiáⁿ Se-bûn ,  lí thiàⁿ góa mah? Kóng ,  Chú ah ,  sī ;  lí chai góa thiàⁿ lí ,  Iâ-so͘ kā i kóng ,  Chiàu-kò͘ góa ê iûⁿ , 17  Tē saⁿ pái ,  kā i kóng ,  Iok-hān ê kiáⁿ ,  Se-bûn ,  lí thiàⁿ góa mah? Pí-tek in-ūi I tē saⁿ pái kā i kóng ,  Lí thiàⁿ góa mah? chiū iu-būn ,  kā i kóng ,  Chú ,  lí bô só͘ m̄ chai ;  lí chai góa thiàⁿ lí ,  Iâ-so͘ kā i kóng ,  Chhī góa ê iûⁿ-á , 18  Góa si̍t-si̍t kā lí kóng ,  Lí siàu-liân ê sî ēng tòa ka-kī pa̍k ,  chiàu só͘ ài lâi kiâⁿ-iû ;  to̍k-to̍k kàu lāu ,  lí beh chhun chhiú ,  pa̍t lâng chiū pa̍k lí ,  thoa lí kàu m̄ ài khì ê só͘-chāi , 19  Iâ-so͘ kóng che ōe ,  sī chí Pí-tek beh cháiⁿ-iūⁿ sí ,  lâi êng-kng Siōng-tè ,  Í-keng kóng án-ni ,  chiū kā i kóng ,  Tè góa , 20  Pí-tek oa̍t-tńg-sin ,  khòaⁿ-kìⁿ Iâ-so͘ só͘ thiàⁿ ê ha̍k-seng tè in ,  chiū-sī chêng tī boán-chhan ê sî ,  hiàⁿ óa Iâ-so͘ ê heng-khám kóng ,  Chú ah ,  bōe lí ê lâng sī chī-chūi?21  Pí-tek khòaⁿ-kìⁿ ,  chiū kā Iâ-so͘ kóng ,  Chú ah ,  chit lâng cháiⁿ-iūⁿ?22  Iâ-so͘ kā i kóng ,  Góa nā ài i tī-teh kàu góa lâi ,  kap lí sím-mi̍h kan-sia̍p? lí tio̍h tè góa , 23  Tùi án-ni ,  chit ê ōe piàn thoân tī hiaⁿ-tī ê tiong-kan ,  kóng ,  Chit ê ha̍k-seng bōe sí ;  nā-sī Iâ-so͘ m̄ sī kā i kóng i bōe sí ,  to̍k-to̍k kóng ,  Góa nā ài i tn̂g-tn̂g tī-teh kàu góa lâi ,  kap lí sím-mi̍h kan-sia̍p?24  Ūi-tio̍h chiah ê sū chòe kan-chèng lâi siá i ê lâng ,  chiū-sī chit ê ha̍k-seng ;  koh lán chai i ê kan-chèng sī chin , 25  Iâ-so͘ só͘ kiâⁿ iáu ū chōe-chōe hāng ,  nā sûi chi̍t hāng lâi siá ,  góa phah-sǹg só͘ kì ê chheh ,  sè-kan tóe bōe liáu , 
