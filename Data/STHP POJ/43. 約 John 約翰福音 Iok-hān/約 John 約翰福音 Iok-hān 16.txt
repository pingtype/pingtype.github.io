1 Chiah ê sū góa í-keng kā lín kóng ,  hō͘ lín bián-tì tio̍h-tak , 2  Lâng beh kek lín chhut hōe-tn̂g ;  koh sî kàu ,  hoān-nā thâi lín ê lâng ,  ia̍h beh lia̍h che chòe ho̍k-sāi Siōng-tè , 3  In beh kiâⁿ án-ni ,  in-ūi m̄ bat Pē kap góa , 4  To̍k-to̍k góa ū kā lín kóng chiah-ê ,  sī hō͘ lín kàu sî thang kì-tit góa bat kā lín kóng ,  Góa tùi khí-thâu bô kā lín kóng chiah-ê ,  sī in-ūi góa kap lín tī-teh , 5  Taⁿ góa khì kui tī chhe góa ê ;  lín tiong-kan bô lâng mn̄g góa ,  kóng ,  Lí beh tá-lo̍h khì?6  Kan-ta ūi-tio̍h góa ū kā lín kóng chiah-ê ,  lín í-keng móa-sim iu-būn lah , 7  Nā-sī góa chiong si̍t-chêng kā lín kóng ;  Góa khì ,  sī chòe lín ê lī-ek ;  góa bô khì ,  Pó-hūi-su bô lâi chiū-kūn lín ;  nā khì ,  chiū beh chhe I chiū-kūn lín , 8  I kàu ,  tek-khak ēng chōe ,  ēng gī ,  ēng sím-phòaⁿ ,  lâi chí-chèng sè-kan ; 9  ēng chōe ,  in-ūi in m̄ sìn-khò góa ; 10  ēng gī ,  in-ūi góa kui tī Pē ,  lín bô koh khòaⁿ-kìⁿ góa ; 11  ēng sím-phòaⁿ ,  in-ūi chit sè-kan ê jîn-kun í-keng siū sím-phòaⁿ , 12  Góa iáu ū chōe-chōe hāng beh kā lín kóng ,  to̍k-to̍k lín hiān-kim tng bōe khí , 13  Kàu chin-lí ê Sîn lâi ,  I beh chhōa lín ji̍p tī it-chhè ê chin-lí ;  in-ūi I m̄ sī beh pîn ka-kī lâi kóng ;  sī chiong I só͘ beh thiaⁿ-kìⁿ ê lâi kóng ;  koh beh ēng teh-beh lâi ê sū pò lín , 14  I beh êng-kng góa ;  in-ūi I beh tùi góa só͘ ū ê niá-siū ;  lâi pò lín , 15  Hoān-nā Pē só͘ ū ê lóng sī góa ê ;  só͘-í góa kóng ,  I beh tùi góa só͘ ū ê niá-siū ,  lâi pò lín , 16  Tiap-á kú lín bô khòaⁿ-kìⁿ góa ;  koh tiap-á kú ,  lín chiū beh khòaⁿ-kìⁿ góa , 17  Tùi án-ni I ê ha̍k-seng ,  ū-ê saⁿ-kap kóng ,  I tùi lán kóng ,  Tiap-á kú lín bô khòaⁿ-kìⁿ góa ;  koh tiap-á kú lín beh khòaⁿ-kìⁿ góa ;  koh kóng ,  In-ūi góa kui tī Pē ,  che sím-mi̍h ì-sù?18  Só͘-í in kóng ,  I só͘ kóng ê tiap-á kú ,  sī sím-mi̍h ì-sù? Lán m̄ chai I teh kóng sím-mi̍h , 19  Iâ-so͘ chai in ài mn̄g I ,  chiū kā in kóng ,  Góa kóng ,  Tiap-á kú lín bô khòaⁿ-kìⁿ góa ,  koh tiap-á kú lín beh khòaⁿ-kìⁿ góa ,  lín in-ūi chit-ê mn̄g-lâi mn̄g-khì mah?20  Góa si̍t-si̍t kā lín kóng ,  Lín beh thî-khàu ai-siong ,  sè-kan beh hoaⁿ-hí ;  lín beh iu-būn ,  nā-sī lín ê iu-būn beh pìⁿ-chòe hoaⁿ-hí , 21  Hū-jîn-lâng beh siⁿ kiáⁿ chiū iu-būn ,  in-ūi i ê sî kàu lah ;  eⁿ-á í-keng chhut-sì ,  bô koh kì-tit i ê khó͘-thàng ,  in-ūi hoaⁿ-hí ū lâng chhut-sì tī sè-kan , 22  Chhin-chhiūⁿ án-ni ,  lín hiān-kim ia̍h ū iu-būn ;  chóng-sī góa beh koh kìⁿ-tio̍h lín ,  chiū lín ê sim beh hoaⁿ-hí ,  koh lín ê hoaⁿ-hí bô lâng kā lín chhiúⁿ-khì , 23  Tng hit ji̍t lín bô beh mn̄g góa sím-mi̍h ,  Góa si̍t-si̍t kā lín kóng ,  Lín kìⁿ-nā tùi Pē kiû ê ,  I chiū tī góa ê miâ beh hō͘ lín , 24  Lín kàu taⁿ bē bat tī góa ê miâ kiû sím-mi̍h ;  lín tio̍h kiû chiū ōe tit-tio̍h ,  hō͘ lín ê hoaⁿ-hí móa-móa , 25  Chiah ê sū góa ū ēng phì-jū kā lín kóng ;  sî kàu ,  góa bô beh koh ēng phì-jū kā lín kóng ,  chiū-sī ēng Pē bêng-bêng chí-sī lín , 26  Tng hit sî lín beh tī góa ê miâ kiû ;  góa bô kā lín kóng ,  Góa beh ūi-tio̍h lín kiû Pē ; 27  in-ūi Pē ka-kī thiàⁿ lín ,  sī ūi-tio̍h lín ū thiàⁿ góa ,  koh sìn góa tùi Pē chhut-lâi , 28  Góa tùi Pē chhut-lâi ,  ia̍h ji̍p sè-kan ;  koh lī-khui sè-kan lâi kui tī Pē , 29  I ê ha̍k-seng kóng ,  Taⁿ lí bêng-bêng kóng ,  m̄ sī ēng phì-jū , 30  Taⁿ goán chai lí bô só͘ m̄ chai ,  m̄-bián lâng mn̄g lí ;  goán in-ūi án-ni sìn lí tùi Siōng-tè chhut , 31  Iâ-so͘ ìn kóng ,  Taⁿ lín sìn mah?32  Sî beh kàu ,  ia̍h í-keng kàu lah ,  lín chiah-ê sì-sòaⁿ ,  ta̍k lâng kui i pún-sin ê só͘-chāi ,  lâu góa ka-kī tī-teh ;  chóng-sī góa m̄ sī ka-kī tī-teh ,  in-ūi Pē kap góa tī-teh , 33  Góa í-keng chiong chiah-ê kā lín kóng ,  hō͘ lín tiàm-tī góa ū pêng-an ,  Tī sè-kan lín ū khó͘-lān ;  to̍k-to̍k lín thang pàng-sim ;  góa í-keng khah-iâⁿ sè-kan , 
