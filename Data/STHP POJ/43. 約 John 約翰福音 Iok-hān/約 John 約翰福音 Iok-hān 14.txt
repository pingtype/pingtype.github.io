1 Lín ê sim bo̍h-tit peh-pak ;  lín tio̍h sìn Siōng-tè ,  ia̍h tio̍h sìn góa , 2  Tī góa ê Pē ê ke ,  ū chōe-chōe chhù-the̍h ;  nā bô ,  chiū góa í-keng kā lín kóng lah ;  in-ūi góa khì ,  sī kā lín pī-pān só͘-chāi , 3  Nā khì kā lín pī-pān só͘-chāi ,  chiū beh koh lâi ,  chiap-la̍p lín kui tī góa ;  hō͘ góa só͘ tī-teh ê ,  lín ia̍h tī hia , 4  Góa só͘ khì ê só͘-chāi ,  lín bat hit tiâu lō͘ , 5  To-má kā I kóng ,  Chú ah ,  lí khì ê só͘-chāi ,  goán to m̄ chai ;  thái ōe chai hit tiâu lō͘ ah?6  Iâ-so͘ kā i kóng ,  Góa chiū-sī lō͘ ,  sī chin-lí ,  sī oa̍h-miā ;  nā bô tùi góa ,  chiū bô lâng chiū-kūn Pē , 7  Lín nā í-keng bat góa ,  chiū ia̍h bat góa ê Pē ;  taⁿ liáu-āu lín bat I ,  ia̍h bat khòaⁿ-kìⁿ I , 8  Hui-le̍k kā I kóng ,  Chú ah ,  ēng Pē hō͘ goán khòaⁿ ,  chiū kàu-gia̍h , 9  Iâ-so͘ kā i kóng ,  Hui-le̍k ,  góa kap lín tiàm kàu chiah kú ,  lí iáu m̄ bat góa mah? í-keng khòaⁿ-kìⁿ góa ê ,  chiū-sī khòaⁿ-kìⁿ Pē ;  lí cháiⁿ-iūⁿ kóng ,  Ēng Pē hō͘ goán khòaⁿ ah?10  Góa tiàm-tī Pē ,  Pē ia̍h tiàm-tī góa ,  lí m̄ sìn mah? Góa só͘ kā lín kóng ê ōe ,  m̄ sī chhut tī ka-kī lâi kóng ;  chiū-sī Pē tòa tī góa lâi kiâⁿ I ê tāi-chì , 11  Góa tiàm-tī Pē ,  Pē tiàm-tī góa ,  lín tio̍h sìn góa ;  nā bô ,  chiū tio̍h in-ūi só͘ kiâⁿ ê sū lâi sìn góa , 12  Góa si̍t-si̍t kā lín kóng ,  Sìn góa ê lâng ,  góa só͘ kiâⁿ ê ,  i beh kiâⁿ i ;  chiū pí chiah ê sū khah tōa ê ,  ia̍h beh kiâⁿ i ;  in-ūi góa kui tī Pē , 13  Lín tī góa ê miâ ,  hoān só͘ kiû ê ,  góa beh kiâⁿ i ;  hō͘ Pē tī Kiáⁿ tit-tio̍h êng-kng , 14  Lín nā tī góa ê miâ ū só͘ kiû góa ê ,  góa beh kiâⁿ i , 15  Lín nā thiàⁿ góa ,  chiū beh siú góa ê bēng-lēng , 16  Góa ia̍h beh tùi Pē kiû ,  chiū I beh ēng koh chi̍t ê Pó-hūi-su hō͘ lín ,  hō͘ I éng-oán kap lín tòa ; 17  chiū-sī chin-lí ê Sîn ;  sè-kan só͘ bōe chiap-la̍p ê ,  in-ūi bô khòaⁿ-kìⁿ I ,  koh m̄ bat I ;  to̍k-to̍k lín bat I ;  in-ūi I kap lín saⁿ-kap tòa ,  koh beh tiàm-tī lín , 18  Góa bô beh pàng lín chòe bô pē ê kiáⁿ ;  góa lâi chiū-kūn lín , 19  Iáu tiap-á-kú ,  sè-kan bô koh khòaⁿ-kìⁿ góa ;  to̍k-to̍k lín khòaⁿ-kìⁿ góa ;  in-ūi góa oa̍h ,  lín ia̍h oa̍h , 20  Hit ji̍t lín beh chai góa tiàm-tī góa ê Pē ,  lín tiàm-tī góa ,  góa tiàm-tī lín , 21  Ū góa ê bēng-lēng ,  koh siú i ê lâng ,  chit-ê chiū-sī thiàⁿ góa ;  thiàⁿ góa ê lâng ,  beh tit-tio̍h góa ê Pē thiàⁿ i ,  góa ia̍h beh thiàⁿ i ,  koh chiong pún-sin hián-bêng tī i , 22  Ū Iû-tāi ,  (m̄ sī Ka-lio̍k lâng ê) ,  kā I kóng ,  Chú ah ,  ū sím-mi̍h sū lí beh chiong pún-sin hián-bêng tī goán ,  bô hián-bêng tī sè-kan ah?23  Iâ-so͘ ìn i kóng ,  lâng nā thiàⁿ góa ,  i beh siú góa ê tō-lí ,  góa ê Pē beh thiàⁿ i ,  goán ia̍h beh chiū-kūn i ,  koh kap i tâng khiā-khí , 24  Bô thiàⁿ góa ê lâng ,  chiū bô siú góa chiah ê ōe ;  koh lín só͘ thiaⁿ ê tō-lí ,  m̄ sī góa ê ,  chiū-sī chhe góa ê Pē ê , 25  Góa iáu kap lín tòa ê sî ,  ū chiong chiah ê ōe kā lín kóng , 26  Nā-sī Pó-hūi-su ,  chiū-sī Sèng Sîn ,  Pē tī góa ê miâ só͘ beh chhe ê ,  I beh chiong it-chhè ê sū kà-sī lín ,  koh beh hō͘ lín kì-tit góa it-chhè só͘ kā lín kóng ê , 27  Góa ēng pêng-an lâu-teh hō͘ lín ;  góa chiong góa ê pêng-an siúⁿ-sù lín ;  góa teh hō͘ lín ,  m̄ sī chhin-chhiūⁿ sè-kan teh hō͘ lâng ê khoán ,  Lín ê sim bo̍h-tit peh-pak ,  ia̍h bo̍h-tit kiaⁿ-hiâⁿ , 28  Lín í-keng thiaⁿ-kìⁿ góa ū kā lín kóng ,  Góa khì ,  koh lâi chiū-kūn lín ,  Lín nā thiàⁿ góa ,  chiū in-ūi góa kui tī Pē lín ōe hoaⁿ-hí ;  in-ūi Pē pí góa khah tōa , 29  Taⁿ sū iáu-bē chiâⁿ ,  góa í-keng kā lín kóng ,  hō͘ lín tī sū chiâⁿ ê sî thang sìn , 30  Í-āu góa bô kap lín kóng chōe-chōe ōe ,  in-ūi sè-kan ê jîn-kun teh lâi lah ;  i tī góa bô só͘ ū ; 31  to̍k-to̍k beh hō͘ sè-kan chai góa thiàⁿ Pē ,  ia̍h chiàu Pē só͘ bēng-lēng góa ê ,  góa án-ni lâi kiâⁿ ,  Khí-lâi ,  lán tùi chia lâi khì , 
