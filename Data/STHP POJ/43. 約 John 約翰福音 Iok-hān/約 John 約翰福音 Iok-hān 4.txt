1 Chú í-keng chai Hoat-lī-sài lâng thiaⁿ-kìⁿ Iâ-so͘ chio-tio̍h ha̍k-seng ,  ia̍h kā in kiâⁿ sóe-lé ,  pí Iok-hān khah chōe , 2  (kî-si̍t Iâ-so͘ ka-kī bô kiâⁿ sóe-lé ,  sī I ê ha̍k-seng kiâⁿ i) , 3  chiū lī-khui Iû-thài ,  koh khì Ka-lī-lī , 4  Tio̍h tùi Sat-má-lī-a keng-kè , 5  Tùi án-ni kàu Sat-má-lī-a chi̍t ê siâⁿ ,  miâ kiò Sū-ka ,  kūn Ngá-kok hō͘ i ê kiáⁿ Iok-sek ê tōe ;  tī hia ū Ngá-kok ê chúi-chíⁿ , 6  Iâ-so͘ kiâⁿ lō͘ siān ,  chiū án-ni chē tī chíⁿ-piⁿ ,  Hit sî iok-lio̍k ji̍t tiong-tàu , 7  Ū chi̍t ê Sat-má-lī-a ê hū-jîn-lâng lâi chhiūⁿ chúi ;  Iâ-so͘ kā i kóng ,  Chhiáⁿ hō͘ góa lim , 8  In-ūi I ê ha̍k-seng í-keng ji̍p siâⁿ ,  khì bóe mi̍h thang lâi chia̍h , 9  Sat-má-lī-a ê hū-jîn-lâng kā I kóng ,  Lí sī Iû-thài lâng ,  cháiⁿ-iūⁿ tùi góa Sat-má-lī-a ê hū-jîn-lâng thó chúi lim ah? Sī Iû-thài lâng kap Sat-má-lī-a lâng bô óng-lâi , 10  Iâ-so͘ ìn i kóng ,  Siat-sú lí bat Siōng-tè ê un-sù ,  kap tùi lí kóng ,  Hō͘ góa lim ê ,  sī chī-chūi ;  lí tek-khak kiû I ,  I chiū ēng oa̍h chúi hō͘ lí , 11  Hū-jîn-lâng kóng ,  Chú ah ,  lí bô chhiūⁿ chúi ê khì-kū ,  chíⁿ koh chhim ;  tùi tá-lo̍h ū hit ê oa̍h chúi ah?12  Goán chó͘ Ngá-kok lâu chit ê chíⁿ hō͘ goán ,  i ka-kī kap kiáⁿ-jî kap cheng-siⁿ lóng lim chit ê chíⁿ ê chúi ,  lí kiám pí i khah tōa mah?13  Iâ-so͘ ìn i kóng ,  Lim chit ê chúi ê ,  lóng beh koh chhùi-ta ;  to̍k-to̍k kìⁿ-nā lim góa só͘ beh hō͘ i ê chúi ê éng-oán bōe chhùi-ta ; 14  in-ūi góa só͘ hō͘ i ê chúi beh tī i ê lāi-bīn chiâⁿ-chòe chúi-chôaⁿ ,  ti̍t-ti̍t chhèng-khí-lâi kàu éng-oán oa̍h , 15  Hū-jîn-lâng tùi I kóng ,  Chú ah ,  ēng chit ê chúi hō͘ góa ,  hō͘ góa bōe chhùi-ta ,  ia̍h bián lâi chiah hn̄g chhiūⁿ , 16  Iâ-so͘ kā i kóng ,  Khì kiò lí ê tiōng-hu chiah koh lâi , 17  Hū-jîn-lâng ìn I kóng ,  Góa bô tiōng-hu ,  Iâ-so͘ kā i kóng ,  Lí kóng ,  Bô tiōng-hu ,  sī tio̍h ; 18  in-ūi lí bat ū gō͘ ê tiōng-hu ;  taⁿ só͘ ū ê m̄ sī lí ê tiōng-hu ;  lí ê ōe chin-chiàⁿ tio̍h , 19  Hū-jîn-lâng kā i kóng ,  Chú ah ,  góa khòaⁿ lí sī sian-ti , 20  Goán chó͘ bat tī chit ê soaⁿ kèng-pài ;  nā-sī lín kóng kèng-pài ê só͘-chāi eng-kai tī Iâ-lō͘-sat-léng , 21  Iâ-so͘ kā i kóng ,  Hū-jîn-lâng ah ,  tio̍h sìn góa ,  sî beh kàu lah ,  lín kèng-pài Pē ia̍h bô tī chit ê soaⁿ ,  ia̍h bô tī Iâ-lō͘-sat-léng , 22  Lín kèng-pài lín só͘ m̄ chai ê ;  goán kèng-pài goán só͘ chai ê ;  in-ūi chín-kiù sī tùi Iû-thài lâng chhut , 23  Nā-sī sî beh kàu ,  hiān-kim chiū-sī ,  chin-si̍t kèng-pài ê beh ēng sîn ēng chin-si̍t kèng-pài Pē ;  in-ūi Pē sī ài chit hō lâng kèng-pài I , 24  Siōng-tè sī Sîn ;  kèng-pài I ê lâng ,  tio̍h ēng sîn ēng chin-si̍t lâi kèng-pài , 25  Hū-jîn-lâng kā I kóng ,  Góa chai Bí-sài-a teh-beh kàu ;  I nā kàu beh ēng it-chhè ê sū kā goán kóng ,  (Bí-sài-a hoan-e̍k chiū-sī Ki-tok) , 26  Iâ-so͘ kā i kóng ,  Góa chit ê teh kap lí kóng ōe ê ,  chiū-sī , 27  Hit-sî I ê ha̍k-seng kàu ;  kî-koài I kap hū-jîn-lâng kóng ōe ;  to̍k-to̍k bô lâng kóng ,  Lí beh sím-mi̍h tāi-chì? á-sī kóng ,  Lí siáⁿ-sū kap hū-jîn-lâng kóng ōe?28  Hū-jîn-lâng sûi-sî pàng-hē i ê chúi-pân ,  ji̍p siâⁿ ,  kā lâng kóng , 29  Lâi khòaⁿ chi̍t lâng ,  góa pêng-sò͘ kiâⁿ ê sū ,  I lóng kā góa kóng ;  chit-ê chóng bô sī Ki-tok ah?30  In chiū chhut siâⁿ ,  lâi chiū-kūn Iâ-so͘ , 31  Tng sî ha̍k-seng kiû I kóng ,  Lia̍p-pí lâi chia̍h , 32  Nā-sī I kā in kóng ,  Góa ū bí-niû thang chia̍h ,  lín só͘ m̄ chai ê , 33  Ha̍k-seng chiū saⁿ-kap kóng ,  Kiám ū lâng hō͘ I chia̍h mah?34  Iâ-so͘ kā in kóng ,  Kiâⁿ chhe góa ê ê chí-ì ,  lâi bêng-pe̍k I ê kang ,  chiū-sī góa ê bí-niû , 35  Lín kiám bô kóng ,  Iáu ū sì ge̍h ji̍t ,  chiū siu-koah ê sî kàu mah? Góa kā lín kóng ,  Kia̍h ba̍k khòaⁿ hn̂g ,  í-keng se̍k ,  thang koah lah , 36  Siu-koah ê lâng tit-tio̍h kang-chîⁿ ,  chek-chū gō͘-kak kàu éng-oa̍h ;  hō͘ iā-chéng ê ,  siu-koah ê ,  saⁿ-kap hoaⁿ-hí , 37  In-ūi sio̍k-gú só͘ kóng ,  Chit-ê iā-chéng ,  hit-ê siu-koah ,  tùi án-ni chin-chiàⁿ ū iáⁿ , 38  Góa chhe lín siu-koah lín só͘ bô tio̍h-bôa ê ;  pa̍t lâng í-keng tio̍h-bôa ,  lín hióng-siū in só͘ tio̍h-bôa ê , 39  Hit ê siâⁿ ū Sat-má-lī-a lâng chōe-chōe sìn I ,  sī in-ūi hū-jîn-lâng kan-chèng ,  kóng ,  Góa pêng-sò͘ kiâⁿ ê sū ,  I lóng kā góa kóng , 40  Tùi án-ni ,  Sat-má-lī-a lâng chiū-kūn Iâ-so͘ ê sî ,  kiû I kap in tòa ;  I chiū tòa hia nn̄g ji̍t , 41  In-ūi I ê ōe lâi sìn ê lâng koh khah chōe ; 42  kā hū-jîn-lâng kóng ,  Goán taⁿ m̄ sī tùi lí ê ōe lâi sìn ;  sī chhin-sin thiaⁿ-kìⁿ ,  chai I chin-chiàⁿ sī sè-kan ê Kiù-chú , 43  Kè nn̄g ji̍t ,  Iâ-so͘ lī-khui hia ,  khì Ka-lī-lī , 44  In-ūi Iâ-so͘ ka-kī kan-chèng ,  kóng ,  Sian-ti lâng tī pún só͘-chāi bô chun-kùi , 45  Kàu Ka-lī-lī ê sî ,  Ka-lī-lī lâng chiap-la̍p I ,  in-ūi bat khòaⁿ I tī Iâ-lō͘-sat-léng tng choeh-kî tiong só͘ kiâⁿ it-chhè ê tāi-chì ;  in-ūi in pún-sin ia̍h ū khì hù choeh-kî , 46  Iâ-so͘ koh kàu Ka-lī-lī ê Ka-ná ,  chiū-sī I ēng chúi piàn chiú ê só͘-chāi ,  Ū ông ê jîn-sîn ,  i ê kiáⁿ phòa-pīⁿ tī Ka-pek-lông , 47  Thiaⁿ-kìⁿ Iâ-so͘ tùi Iû-thài kàu Ka-lī-lī ,  chiū khì chiū-kūn I ,  kiû I lo̍h-khì i-tī i ê kiáⁿ ;  in-ūi teh-beh sí lah , 48  Iâ-so͘ tùi i kóng ,  Nā bô khòaⁿ-kìⁿ sîn-jiah kî-sū ,  lín tek-khak m̄ sìn , 49  Ông ê jîn-sîn tùi I kóng ,  Chú ah ,  thàn góa ê sòe-kiáⁿ iáu-bē sí ,  lo̍h-lâi-khì , 50  Iâ-so͘ kā i kóng ,  Khì ah ,  lí ê kiáⁿ oa̍h lah ,  Hit lâng sìn Iâ-so͘ kā i kóng ê ōe ,  chiū khì , 51  Tú-tú lo̍h-khì ê sî ,  i ê lô͘-po̍k kúi-nā lâng tú-tio̍h i ,  kā i kóng i ê kiáⁿ oa̍h lah , 52  Chiū mn̄g in ,  Sím-mi̍h sî chiah khah hó? In chiū kā i kóng ,  Chā-ji̍t-tàu chi̍t tiám cheng jia̍t thè , 53  Lāu-pē chai hit sî tú-tú sī Iâ-so͘ kóng ,  Lí ê kiáⁿ oa̍h lah ,  ê sî ;  i ka-kī kap choân-ke chiū lóng sìn , 54  Chit ê tē jī pái ê sîn-jiah ,  sī Iâ-so͘ tùi Iû-thài kàu Ka-lī-lī í-āu só͘ kiâⁿ ê , 
