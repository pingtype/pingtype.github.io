1 Tī khí-thâu ū Tō ,  Tō kap Siōng-tè saⁿ-kap tī-teh ,  Tō chiū-sī Siōng-tè , 2  Chit ê Tō tī khí-thâu kap Siōng-tè saⁿ-kap tī-teh , 3  Bān mi̍h tùi Tō lâi chhòng-chō ;  kìⁿ-nā siū chhòng-chō ê ,  bô chi̍t hāng m̄ sī tùi I lâi chhòng-chō , 4  Oa̍h-miā tī I ê lāi-bīn ;  chit ê oa̍h-miā sī lâng ê kng , 5  Kng chiò tī o͘-àm ;  o͘-àm bô chiap-la̍p i , 6  Ū chi̍t lâng tùi Siōng-tè chhe lâi ,  miâ kiò Iok-hān , 7  Chit ê lâng lâi chòe kan-chèng ,  sī beh ūi-tio̍h kng chòe kan-chèng ,  hō͘ chèng lâng tùi I lâi sìn , 8  I m̄ sī hit ê kng ,  sī beh ūi-tio̍h kng chòe kan-chèng nā-tiāⁿ , 9  Ū chin ê kng lâi ji̍p sè-kan ,  teh chiò bān lâng , 10  I tī sè-kan ,  sè-kan tùi I lâi chhòng-chō ,  iā sè-kan m̄ bat I , 11  I kàu ka-kī ê só͘-chāi ,  iā ka-kī ê lâng m̄ chiap-la̍p I , 12  Kìⁿ-nā chiap-la̍p I ê ,  chiū-sī sìn I ê miâ ê lâng ,  I chiū siúⁿ-sù in ū koân ,  chiâⁿ-chòe Siōng-tè ê kiáⁿ-jî ; 13  in m̄ sī tùi hiat-khì ,  ia̍h m̄ sī tùi jio̍k-thé ê ì-sù ,  ia̍h m̄ sī tùi lâng ê ì-sù siⁿ ê ,  chiū-sī tùi Siōng-tè , 14  Tō chiâⁿ jio̍k-thé ,  khiā-khí tī lán tiong-kan ,  ū un-tián kap chin-lí móa-móa ;  koh goán bat khòaⁿ-kìⁿ I ê êng-kng ,  chhin-chhiūⁿ to̍k siⁿ ê Kiáⁿ tùi Pē só͘ tit ê êng-kng , 15  Iok-hān ūi-tio̍h I chòe kan-chèng ,  kiò kóng ,  Chit-ê chiū-sī góa só͘ kóng ,  tè-bé góa lâi ê ,  chiâⁿ-chòe góa ê tāi-seng ;  in-ūi I pún tāi-seng góa tī-teh , 16  In-ūi tùi I ê chhiong-móa lán lóng ū só͘ siū ,  chiū un-tián sòa-chiap un-tián , 17  In-ūi lu̍t-hoat sī tùi Mô͘-se lâi thoân ;  un-tián kap chin-lí sī tùi Iâ-so͘ Ki-tok chiah ū , 18  Bē bat ū lâng khòaⁿ-kìⁿ Siōng-tè ;  chí-ū tī Pē sim-hoâi tiong to̍k-siⁿ ê Kiáⁿ ū piáu-bêng I , 19  Iok-hān ê kan-chèng kì tī ē-tóe: Iû-thài lâng tùi Iâ-lō͘-sat-léng chhe chè-si kap Lī-bī lâng chiū-kūn i lâi mn̄g kóng ,  Lí sī chī-chūi?20  Hit sî Iok-hān sêng-jīn bô ún-môa ;  i sêng-jīn kóng ,  Góa m̄ sī Ki-tok , 21  Koh mn̄g i ,  Che sī cháiⁿ-iūⁿ? Lí sī Í-lī-a mah? I kóng ,  M̄ sī ,  Lí sī hit ê sian-ti mah? Ìn kóng ,  M̄ sī , 22  Chiū kā i kóng ,  Lí sī chī-chūi? hō͘ goán thang hê-hok chhe goán ê ,  Lí tio̍h kóng ka-kī sī cháiⁿ-iūⁿ?23  Kóng ,  Góa chiū-sī teh kiò tī khòng-iá ê ê siaⁿ ,  kóng ,  Siu ti̍t Chú ê lō͘ ,  chhin-chhiūⁿ sian-ti Í-sài-a só͘ kóng ê , 24  Hiah ê lâng chiū-sī Hoat-lī-sài lâng só͘ chhe ê , 25  In koh mn̄g i kóng ,  Lí nā m̄ sī Ki-tok ,  ia̍h m̄ sī Í-lī-a ,  ia̍h m̄ sī hit ê sian-ti ,  cháiⁿ-iūⁿ kiâⁿ sóe-lé ah?26  Iok-hān ìn i ,  kóng ,  Góa sī ēng chúi kiâⁿ sóe-lé ;  ū khiā tī lín tiong-kan ê ,  lín m̄ bat I , 27  I chiū-sī tè-bé góa lâi ê ,  chiū tháu I ê ôe-tòa ,  góa ia̍h bōe kham-tit , 28  Chiah ê sū kiâⁿ tī Iok-tàn gōa ê Pek-tāi-nî ,  chiū-sī Iok-hān kiâⁿ sóe-lé ê só͘-chāi , 29  Keh ji̍t ,  Iok-hān khòaⁿ-kìⁿ Iâ-so͘ chiū-kūn i ,  chiū kóng ,  Lí khòaⁿ ,  Siōng-tè ê Iûⁿ-ko ,  chiū-sī tam-tng sè-kan ê chōe ê , 30  Chit-ê chiū-sī góa só͘ bat kóng ,  Ū chi̍t lâng tè-bé góa lâi ,  chiâⁿ-chòe góa ê tāi-seng ,  in-ūi I pún tāi-seng góa tī-teh , 31  Góa pún m̄ bat I ;  to̍k-to̍k beh hō͘ I hián-bêng tī Í-sek-lia̍t lâng ,  só͘-í góa lâi ēng chúi kiâⁿ sóe-lé , 32  Iok-hān koh kan-chèng kóng ,  Góa bat khòaⁿ-kìⁿ Sèng Sîn chhin-chhiūⁿ chíⁿ-á tùi thiⁿ kàng-lo̍h ,  hioh tī I téng-bīn , 33  Góa pêng-sò͘ m̄ bat I ;  to̍k-to̍k chhe góa ēng chúi kiâⁿ sóe-lé ê ,  kā góa kóng ,  Lí khòaⁿ Sèng Sîn kàng-lîm ,  hioh tī I téng-bīn ,  I chiū-sī ēng Sèng Sîn kiâⁿ sóe-lé ê , 34  Góa bat khòaⁿ-kìⁿ ,  lâi kan-chèng chit-ê sī Siōng-tè ê Kiáⁿ , 35  Koh keh ji̍t ,  Iok-hān kap i nn̄g ê ha̍k-seng teh khiā ; 36  khòaⁿ-kìⁿ Iâ-so͘ teh kiâⁿ ,  chiū kóng ,  Lí khòaⁿ ,  Siōng-tè ê Iûⁿ-ko , 37  Hit nn̄g ê ha̍k-seng thiaⁿ i só͘ kóng ,  chiū tè Iâ-so͘ , 38  Iâ-so͘ oa̍t-tńg-sin ,  khòaⁿ in teh tè I ,  chiū kā in kóng ,  Lín teh chhē sím-mi̍h? In kā I kóng ,  Lia̍p-pí ,  lí tiàm tī tá-lo̍h? (Lia̍p-pí ,  hoan-e̍k chiū-sī Sian-siⁿ) , 39  Iâ-so͘ kā in kóng ,  Lín lâi chiū ōe khòaⁿ-kìⁿ ,  In chiū khì ,  khòaⁿ I só͘ tòa ê só͘-chāi ;  hit ji̍t kap I saⁿ-kap tòa ;  hit sî iok-lio̍k sì tiám cheng , 40  Thiaⁿ Iok-hān ê ōe lâi tè Iâ-so͘ ê nn̄g lâng ,  kî-tiong chi̍t-ê sī Se-bûn Pí-tek ê hiaⁿ-tī ,  An-tek-lia̍t , 41  I tāi-seng tú-tio̍h in hiaⁿ-tī Se-bûn ,  kā i kóng ,  Goán í-keng tú-tio̍h Bí-sài-a (hoan-e̍k chiū-sī Ki-tok) , 42  Chiū chhōa i chiū-kūn Iâ-so͘ ,  Iâ-so͘ khòaⁿ i kóng ,  Lí chiū-sī Iok-hān ê kiáⁿ Se-bûn ;  lí beh chheng chòe Ki-hoat (hoan-e̍k chiū-sī Pí-tek) , 43  Koh keh ji̍t ,  Iâ-so͘ beh khì Ka-lī-lī ,  tú-tio̍h Hui-le̍k ;  chiū kā i kóng ,  Tè góa , 44  Hui-le̍k sī Pek-sài-tāi ê lâng  ,  kap An-tek-lia̍t Pí-tek tâng siâⁿ , 45  Hui-le̍k tú-tio̍h Ná-tàn-gia̍p ,  chiū kā i kóng ,  Mô͘-se kì tī lu̍t-hoat kap chiah ê sian-ti só͘ kì ê ,  goán í-keng tú-tio̍h I ,  chiū-sī Iok-sek ê kiáⁿ ,  Ná-sat-le̍k lâng ,  Iâ-so͘ , 46  Ná-tàn-gia̍p kā i kóng ,  Ná-sat-le̍k kiám ōe chhut sím-mi̍h hó mi̍h mah? Hui-le̍k kóng ,  Lâi khòaⁿ , 47  Iâ-so͘ khòaⁿ-kìⁿ Ná-tàn-gia̍p chiū-kūn I ,  chiū chí i ,  kóng ,  Lí khòaⁿ ,  chin-chiàⁿ sī Í-sek-lia̍t lâng ,  sim bô khúi-khiat ê , 48  Ná-tàn-gia̍p kā i kóng ,  Tùi tá-lo̍h bat góa? Iâ-so͘ kóng ,  Hui-le̍k iáu-bē kiò lí ,  lí tī bû-hoa-kó chhiū kha ,  góa í-keng khòaⁿ-kìⁿ lí lah , 49  Ná-tàn-gia̍p ìn I kóng ,  Lia̍p-pí ,  lí chiū-sī Siōng-tè ê Kiáⁿ ;  lí chiū-sī Í-sek-lia̍t ê Ông , 50  Iâ-so͘ ìn i kóng ,  In-ūi góa kā lí kóng ,  Góa í-keng khòaⁿ-kìⁿ lí tī bû-hoa-kó chhiū kha ,  lí chiū sìn mah? Lí beh khòaⁿ-kìⁿ tāi-chì pí chiah-ê khah tōa ê , 51  Koh kā i kóng ,  Góa si̍t-si̍t kā lín kóng ,  Lín beh khòaⁿ-kìⁿ thiⁿ khui ,  Siōng-tè ê thiⁿ-sài chiūⁿ-lo̍h tī Jîn-chú ê téng-bīn , 
