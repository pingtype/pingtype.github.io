1 Ta̍k lâng chiū tò-khì in tau ;  Iâ-so͘ khì Kaⁿ-ná soaⁿ , 2  Thàu-chá koh kàu tī tiān-ni̍h ,  peh-sìⁿ lóng chiū-kūn I ;  I chiū chē-teh lâi kà-sī in , 3  Keng-ha̍k-sū kap Hoat-lī-sài lâng tòa chi̍t ê hū-jîn-lâng lâi ,  sī tī kiâⁿ kan-îm ê sî hō͘ lâng lia̍h-tio̍h-ê ; 4  í-keng hō͘ i khiā tī tiong-ng ,  in chiū tùi Iâ-so͘ kóng ,  Sian-siⁿ ,  chit ê hū-jîn-lâng sī tú-tú kiâⁿ kan-îm ê sî hō͘ lâng lia̍h-tio̍h , 5  Mô͘-se tī lu̍t-hoat bēng-lēng goán ēng chio̍h-thâu tìm-sí chit hō ê hū-jîn-lâng ,  taⁿ lí kóng cháiⁿ-iūⁿ?6  In kóng án-ni sī beh chhì Iâ-so͘ ,  ài tit-tio̍h ū phāng thang kò I ,  Iâ-so͘ chiū àⁿ io ,  ēng chńg-thâu-á siá-jī tī thô͘-kha , 7  In iû-goân mn̄g I bô soah ,  Iâ-so͘ chiū thêng sin khí-lâi ,  tùi in kóng ,  Lín tiong-kan bô chōe ê lâng thang tāi-seng ēng chio̍h-thâu tìm i , 8  Chiū koh àⁿ io ,  ēng chńg-thâu-á siá-jī tī thô͘-kha , 9  In thiaⁿ-liáu ,  tùi lāu kàu siàu-liân ,  chi̍t-ê chi̍t-ê lóng chhut-khì ;  chí-ū Iâ-so͘ ka-kī tī-teh ,  hū-jîn-lâng iû-goân khiā tī tiong-ng , 10  Iâ-so͘ thêng sin khí-lâi kā i kóng ,  Hū-jîn-lâng ah ,  in tī tá-lo̍h? Bô lâng tēng lí ê chōe mah?11  I kóng ,  Chú ah ,  bô ,  Iâ-so͘ kóng ,  Góa ia̍h bô tēng lí ê chōe ;  khì ah ;  taⁿ í-āu bo̍h-tit koh hoān-chōe , 12  Iâ-so͘ koh kā chèng lâng kóng ,  Góa sī sè-kan ê kng ;  tè góa ê lâng bô kiâⁿ tī àm ,  hoán-tńg beh ū oa̍h-miā ê kng , 13  Hoat-lī-sài lâng chiū kā I kóng ,  Lí ūi-tio̍h pún-sin chòe kan-chèng ;  lí ê kan-chèng m̄ sī chin , 14  Iâ-so͘ ìn kóng ,  Góa sui-bóng ūi-tio̍h pún-sin chòe kan-chèng ,  góa ê kan-chèng ia̍h sī chin ;  in-ūi góa chai pún-sin tùi tá-lo̍h lâi ,  tùi tá-lo̍h khì ;  lín m̄ chai góa tùi tá-lo̍h lâi ,  tùi tá-lo̍h khì , 15  Lín chiàu jio̍k-thé gí-toàn lâng ;  góa bô gí-toàn lâng , 16  Góa chiū nā gí-toàn ,  góa ê gí-toàn sī chin ;  in-ūi góa m̄ sī ka-kī tī-teh ,  sī góa kap chhe góa ê Pē saⁿ-kap tī-teh , 17  Koh tī lín ê lu̍t-hoat ū kì-chài ,  Nn̄g lâng ê kan-chèng chiū-sī chin , 18  Góa sī ūi-tio̍h ka-kī chòe kan-chèng ,  chhe góa ê Pē ia̍h ūi-tio̍h góa kan-chèng , 19  In chiū kā i kóng ,  Lí ê Pē tī tá-lo̍h? Iâ-so͘ ìn kóng ,  Lín m̄ bat góa ,  ia̍h m̄ bat góa ê Pē ;  lín nā bat góa ,  chiū ia̍h bat góa ê Pē , 20  Iâ-so͘ tī tiān-ni̍h kà-sī lâng ,  tī khò͘-pâng lāi kóng chiah ê ōe ;  ia̍h bô lâng lia̍h I ,  in-ūi I ê sî iáu-bē kàu , 21  Iâ-so͘ koh kā in kóng ,  Góa beh khì lah ,  lín beh chhē góa ,  ia̍h beh sí tī lín ê chōe ;  góa khì ê só͘-chāi ,  lín bōe-ōe kàu , 22  Iû-thài lâng chiū kóng ,  I kóng ,  Góa khì ê só͘-chāi ,  lín bōe-ōe kàu ,  kiám sī beh chū-chīn mah?23  Iâ-so͘ kā in kóng ,  Lín sī tùi ē-bīn ,  góa sī tùi téng-bīn ;  lín sī tùi chit sè-kan ;  góa m̄ sī tùi chit sè-kan , 24  Só͘-í góa ū kā lín kóng ,  lín beh sí tī lín ê chōe ;  in-ūi lín nā m̄ sìn góa sī I ,  chiū lín beh sí tī lín ê chōe , 25  In chiū kā I kóng ,  Lí sī chī-chūi? Iâ-so͘ kā in kóng ,  Chiū-sī góa tùi khí-thâu só͘ kā lín kóng ê , 26  Góa ū chōe-chōe hāng beh gī-lūn lín ,  beh phòaⁿ-toàn lín ;  to̍k-to̍k chhe góa ê sī chin ;  góa só͘ tùi I thiaⁿ-kìⁿ ê ,  chiū thoân hō͘ sè-kan , 27  In m̄ chai I só͘ tùi in kóng ê sī chí Pē , 28  Iâ-so͘ chiū kóng ,  Lín kú-khí Jîn-chú ê sî ,  chiū chai góa sī I ,  ia̍h góa só͘ kiâⁿ ê bô chi̍t hāng tùi ka-kī ;  sī chiàu Pē só͘ kà-sī góa ê ,  lâi kóng chiah-ê , 29  Chhe góa ê kap góa tī-teh ;  I bô pàng góa ka-kī tī-teh ;  in-ūi góa siông-siông kiâⁿ I só͘ hoaⁿ-hí ê , 30  Tng Iâ-so͘ kóng chiah ê ōe ê sî ,  chōe-chōe lâng sìn I , 31  Iâ-so͘ chiū tùi sìn I ê Iû-thài lâng kóng ,  Lín nā siông-siông tiàm tī góa ê tō-lí ,  chiū chin-chiàⁿ sī góa ê ha̍k-seng ; 32  Lín beh bat chin-lí ,  ia̍h chin-lí beh hō͘ lín chū-iû , 33  In ìn I kóng ,  Goán chiah-ê sī A-pek-la̍h-hán ê hō͘-è ,  chiông-lâi bē bat chòe lâng ê lô͘-châi ;  lí cháiⁿ-iūⁿ kóng ,  Lín beh tit-tio̍h chū-iû ah?34  Iâ-so͘ ìn kóng ,  Góa si̍t-si̍t kā lín kóng ,  Kìⁿ-nā hoān chōe ê ,  chiū-sī chōe ê lô͘-châi , 35  Lô͘-châi bô éng-éng tòa tī ke-lāi ;  kiáⁿ chiū éng-éng tòa , 36  Só͘-í Kiáⁿ nā hō͘ lín chū-iû ,  lín chiū chin-chiàⁿ chū-iû , 37  Góa chai lín sī A-pek-la̍h-hán ê hō͘-è ;  to̍k-to̍k lín ài beh thâi góa ,  in-ūi góa ê tō-lí bô chûn tī lín ê sim , 38  Góa tùi góa ê Pē khòaⁿ-kìⁿ ê ,  góa chiū kóng i ;  lín tùi lín ê pē thiaⁿ-kìⁿ ê ,  lín chiū kiâⁿ i , 39  In ìn I kóng ,  Goán ê pē chiū-sī A-pek-la̍h-hán ,  Iâ-so͘ kā in kóng ,  Lín nā sī A-pek-la̍h-hán ê kiáⁿ ,  chiū beh kiâⁿ A-pek-la̍h-hán ê só͘ kiâⁿ , 40  Taⁿ góa sī chiong góa tùi Siōng-tè só͘ thiaⁿ ê chin-lí lâi kā lín kóng ê lâng ,  ia̍h lín ài beh thâi góa ;  che m̄ sī A-pek-la̍h-hán ê só͘ kiâⁿ , 41  Lín sī kiâⁿ lín ê pē ê só͘ kiâⁿ ,  In kā I kóng ,  Goán m̄ sī tùi kan-îm lâi siⁿ ;  goán ū chi̍t ê Pē ,  chiū-sī Siōng-tè , 42  Iâ-so͘ kā in kóng ,  Nā sī Siōng-tè chòe lín ê Pē ,  lín chiū thiàⁿ góa ;  in-ūi góa sī tùi Siōng-tè chhut ;  ia̍h lâi kàu chia ,  m̄ sī chū-choan lâi ,  sī I chhe góa , 43  Lín bô bêng góa ê ōe sī cháiⁿ-iūⁿ? Sī in-ūi lín bōe-ōe thiaⁿ góa ê tō-lí , 44  Lín só͘ tùi i chhut ê pē ,  chiū-sī Mô͘-kúi ;  lín ê pē ê su-io̍k ,  lín ài beh kiâⁿ i ,  I tùi khí-thâu chòe thâi-lâng ê ,  bô khiā-tiâu tī chin-lí ,  in-ūi i lāi-bīn bô chin-lí ,  I kóng pe̍h-chha̍t ê sî ,  chiū-sī tùi ka-kī só͘ ū ê lâi kóng ;  in-ūi i sī pe̍h-chha̍t ê ,  ia̍h chòe pe̍h-chha̍t ê pē , 45  In-ūi góa kóng chin-lí ,  lín m̄ sìn góa , 46  Lín tiong-kan chī-chūi gí góa ū chōe? Góa nā kóng chin-lí ,  lín siáⁿ-sū m̄ sìn góa?47  Tùi Siōng-tè chhut-ê thiaⁿ Siōng-tè ê ōe ;  lín só͘-í m̄ thiaⁿ ,  in-ūi lín m̄ sī tùi Siōng-tè chhut , 48  Iû-thài lâng ìn I kóng ,  Goán kóng lí sī Sat-má-lī-a lâng ,  koh hoān-tio̍h kúi ,  kiám bô chin tio̍h?49  Iâ-so͘ ìn kóng ,  Góa m̄ sī hoān-tio̍h kúi ;  góa sī chun-kèng góa ê Pē ,  nā-sī lín bú-bān góa , 50  Góa bô kiû ka-kī ê êng-kng ;  ū chi̍t-ê teh thòe góa kiû koh sím-phòaⁿ ê , 51  Góa si̍t-si̍t kā lín kóng ,  Lâng nā siú góa ê tō-lí ,  chiū éng-oán bô kìⁿ-tio̍h sí , 52  Iû-thài lâng kā I kóng ,  Taⁿ goán chai lí sī hoān-tio̍h kúi ,  A-pek-la̍h-hán sí ,  chiah ê sian-ti ia̍h sí ,  nā-sī lí kóng ,  Lâng nā siú góa ê tō-lí ,  chiū éng-oán bô sí , 53  Lí kiám pí goán ê chó͘ A-pek-la̍h-hán khah tōa mah? i í-keng sí ,  chiah ê sian-ti ia̍h sí ,  lí ka-kī sǹg chòe sím-mi̍h lâng ah?54  Iâ-so͘ ìn kóng ,  Góa nā êng-kng ka-kī ,  góa ê êng-kng chiū m̄ chiūⁿ-sǹg ;  êng-kng góa ê sī góa ê Pē ;  chiū-sī lín só͘ kóng chòe lín ê Siōng-tè ê , 55  Lín m̄ bat I ;  to̍k-to̍k góa bat I ;  góa nā kóng ,  M̄ bat I ,  chiū góa sī pe̍h-chha̍t chhin-chhiūⁿ lín ;  to̍k-to̍k góa bat I ,  ia̍h siú I ê tō-lí , 56  Lín ê chó͘ A-pek-la̍h-hán ke̍k hoaⁿ-hí ,  sī beh khòaⁿ-kìⁿ góa ê ji̍t-chí ;  khòaⁿ-kìⁿ ,  chiū hoaⁿ-hí , 57  Iû-thài lâng chiū tùi I kóng ,  Lí bē chiūⁿ gō͘-cha̍p hè ,  kiám bat khòaⁿ-kìⁿ A-pek-la̍h-hán mah?58  Iâ-so͘ kā in kóng ,  Góa si̍t-si̍t kā lín kóng ,  Bē ū A-pek-la̍h-hán ,  góa chiū tī-teh , 59  In chiū the̍h chio̍h-thâu beh tìm I ;  nā-sī Iâ-so͘ ka-kī ún-ba̍t ,  tùi tiān-tn̂g chhut-khì , 
