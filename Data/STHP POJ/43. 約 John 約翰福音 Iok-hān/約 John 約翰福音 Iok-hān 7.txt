1 Chiah ê sū í-āu ,  Iâ-so͘ sì-kè kiâⁿ tī Ka-lī-lī ,  m̄ ài kiâⁿ tī Iû-thài ,  in-ūi Iû-thài lâng ài beh thâi I , 2  Hit sî Iû-thài lâng ê choeh ,  chiū-sī tah-liâu-choeh ,  kūn lah , 3  I ê hiaⁿ-tī chiū tùi I kóng ,  Lí tio̍h lī-khui chia ,  khì Iû-thài ,  hō͘ lí ê ha̍k-seng ia̍h thang khòaⁿ-kìⁿ lí só͘ kiâⁿ ê sū , 4  Lâng ài chhut-miâ ,  chiū bô tī àm-chīⁿ ê só͘-chāi chòe tāi-chì ,  Lí nā kiâⁿ chiah ê sū ,  chiū tio̍h chiong ka-kī hián-bêng tī sè-kan , 5  In-ūi I ê hiaⁿ-tī ia̍h bô sìn I , 6  Iâ-so͘ chiū kā in kóng ,  Góa ê sî iáu-bē kàu ;  nā-sī lín ê sî siông-siông piān , 7  Sè-kan bōe-ōe oàn-hūn lín ;  sī oàn-hūn góa ,  in-ūi góa kan-chèng i ê só͘ kiâⁿ sī pháiⁿ , 8  Lín chiūⁿ-khì hù choeh ;  góa iáu-bē thang chiūⁿ-khì hù chit ê choeh ;  in-ūi góa ê sî iáu-bē móa , 9  Í-keng kā in kóng án-ni ,  chiū iû-goân tiàm Ka-lī-lī , 10  I ê hiaⁿ-tī í-keng chiūⁿ-khì hù choeh ,  I pún-sin ia̍h chiūⁿ-khì ,  m̄ sī hián-jiân ,  sī chhin-chhiūⁿ àm-chīⁿ , 11  Iû-thài lâng tī choeh-kî tiong chhē Iâ-so͘ kóng ,  I tī tá-lo̍h?12  Chèng lâng ūi-tio̍h I chōe-chōe chī-bú chī-chū ;  ū-ê kóng ,  sī hó lâng ;  ū-ê kóng ,  M̄ sī ,  sī bê-he̍k chèng lâng nā-tiāⁿ , 13  To̍k-to̍k bô lâng hián-jiân kóng I ê sū ,  in-ūi kiaⁿ Iû-thài lâng ê iân-kò͘ , 14  Tng choeh-kî ê tiong-chām Iâ-so͘ chiūⁿ tiān kà-sī , 15  Iû-thài lâng chiū kî-koài ,  kóng ,  Chit ê lâng bē ū ji̍p o̍h ,  tùi tá-lo̍h bat chheh?16  Iâ-so͘ chiū ìn kóng ,  Góa ê kà-sī m̄ sī sio̍k tī ka-kī ,  sī sio̍k tī chhe góa ê , 17  Lâng nā goān kiâⁿ I ê chí-ì ,  chiū ōe chai chit ê kà-sī sī tùi Siōng-tè chhut ,  á-sī góa tùi ka-kī lâi kóng ê , 18  Tùi ka-kī lâi kóng ê ,  sī kiû ka-kī ê êng-kng ;  to̍k-to̍k kiû chhe i ê ê êng-kng ,  hit ê lâng chiū-sī chin ,  ia̍h i ê lāi-bīn bô put-gī , 19  Mô͘-se kiám bô ēng lu̍t-hoat thoân hō͘ lín mah? Nā-sī lín tiong-kan bô chi̍t lâng kiâⁿ lu̍t-hoat ,  Lín siáⁿ-sū ài beh thâi góa?20  Chèng lâng ìn kóng ,  Lí hoān-tio̍h kúi ,  chī-chūi ài beh thâi lí?21  Iâ-so͘ ìn kóng ,  Góa bat kiâⁿ chi̍t hāng sū ,  lín lóng lia̍h chòe kî-koài , 22  In-ūi án-ni Mô͘-se ēng kat-lé thoân hō͘ lín ,  (kî-si̍t m̄ sī tùi Mô͘-se ,  sī tùi lia̍t-chó͘) ;  ia̍h lín tī an-hioh-ji̍t kā lâng kiâⁿ kat-lé , 23  Lâng nā tī an-hioh-ji̍t siū kat-lé ,  bián-tit ûi-ke̍h Mô͘-se ê lu̍t-hoat ;  chiū góa tī an-hioh-ji̍t hō͘ chi̍t lâng choân-thé lóng hó ,  lín in-ūi án-ni siū-khì góa mah?24  Bo̍h-tit chiàu gōa-māu lâi gí-toàn ,  tio̍h thàn kong-gī lâi gí-toàn , 25  Tùi án-ni Iâ-lō͘-sat-léng ê lâng ,  ū-ê kóng ,  Chit-ê kiám m̄ sī in só͘ ài thâi ê mah?26  Lí khòaⁿ ,  I hó-táⁿ teh kóng ,  ia̍h bô lâng tùi I kóng sím-mi̍h ,  Kiám sī chiah ê koaⁿ-hú chin-chiàⁿ chai chit-ê sī Ki-tok mah?27  Nā-sī lán bat chit ê lâng tùi tá-lo̍h lâi ;  m̄ kú Ki-tok lâi ê sî bô lâng chai I tùi tá-lo̍h lâi , 28  Tùi án-ni Iâ-so͘ tī tiān-ni̍h kà-sī ,  kiò kóng ,  Lín bat góa ,  ia̍h chai góa tùi tá-lo̍h lâi ;  góa m̄ sī chū-choan lâi ,  chhe góa lâi ê sī chin-si̍t ,  lín m̄ bat I , 29  Góa bat I ;  in-ūi góa tùi I lâi ,  ia̍h I chhe góa , 30  In chiū ài beh lia̍h I ;  chóng-sī bô lâng hē chhiú ,  in-ūi I ê sî iáu-bē kàu , 31  Chèng lâng tiong chōe-chōe lâng sìn I ,  kóng ,  Ki-tok lâi ê sî ,  kiám beh kiâⁿ sîn-jiah pí chit lâng só͘ kiâⁿ ê khah chōe mah?32  Hoat-lī-sài lâng thiaⁿ-kìⁿ chèng lâng án-ni chī-bú chī-chū teh kóng I ,  chiū chiah ê chè-si-thâu kap Hoat-lī-sài lâng chhe gê-ia̍h beh lia̍h I , 33  Iâ-so͘ chiū kóng ,  Góa iáu ū tiap-á kú kap lín tī-teh ,  āu-lâi beh tò-khì chiū-kūn chhe góa ê , 34  Lín beh chhē góa ,  ia̍h chhē bōe tio̍h ;  góa só͘ tòa ê só͘-chāi ,  lín bōe-ōe kàu , 35  Iû-thài lâng chiū saⁿ-kap kóng ,  I beh tá-lo̍h khì ,  tì-kàu lán chhē I bōe tio̍h? kiám beh chiū-kūn Hi-lī-nî tiong sì-sòaⁿ khiā-khí ê Iû-thài lâng ,  lâi kà-sī Hi-lī-nî lâng mah?36  I só͘ kóng ,  Lín beh chhē góa bōe tio̍h ;  góa só͘ tòa ê só͘-chāi ,  lín bōe-ōe kàu ;  che sī sím-mi̍h ōe ah?37  Tng choeh-kî ê bé ji̍t ,  chiū-sī siōng tōa ê ji̍t ,  Iâ-so͘ khiā-teh ,  kiò kóng ,  Nā ū chhùi-ta ê lâng ,  tio̍h chiū-kūn góa lâi lim , 38  Sìn góa ê lâng ,  chhin-chhiūⁿ sèng-keng só͘ kóng ,  ū oa̍h chúi ê khoe ,  beh tùi i ê pak-lāi lâu-chhut , 39  I kóng án-ni sī chí sìn I ê lâng só͘ beh siū ê Sèng Sîn ;  hit sî bē ū siúⁿ-sù Sèng Sîn ;  in-ūi Iâ-so͘ bē ū tit-tio̍h êng-kng , 40  Chèng lâng tiong ū-ê thiaⁿ-kìⁿ chiah ê ōe lâi kóng ,  Chit lâng chin-chiàⁿ sī hit ê sian-ti , 41  Ū-ê kóng ,  Chit lâng chiū-sī Ki-tok ,  Nā-sī ū-ê kóng ,  Ki-tok kiám tùi Ka-lī-lī chhut mah?42  Sèng-keng kiám bô kóng ,  Ki-tok sī Tāi-pi̍t ê hō͘-è ,  tùi Tāi-pi̍t ê pún-hiuⁿ Pek-lī-hêng chhut mah?43  Tùi án-ni chèng lâng in-ūi I lâi hun-pêng , 44  Kî-tiong ū lâng ài lia̍h I ;  chóng-sī bô lâng hē chhiú , 45  Gê-ia̍h chiū lâi kìⁿ chiah ê chè-si-thâu kap Hoat-lī-sài lâng ;  in chiū tùi gê-ia̍h kóng ,  Siáⁿ-sū bô tòa I lâi?46  Gê-ia̍h ìn kóng ,  Chiông-lâi bē ū lâng kóng ōe chhin-chhiūⁿ I án-ni , 47  Hoat-lī-sài lâng ìn kóng ,  Lín ia̍h siū bê-he̍k mah?48  Chiah ê koaⁿ-hú á-sī Hoat-lī-sài lâng ,  kiám ū lâng sìn I?49  To̍k-to̍k chiah-ê m̄ bat lu̍t-hoat ê peh-sìⁿ ,  sī siū chiù-chó͘ ê , 50  In tiong-kan ū Nî-ko-tí-bó͘ ,  chiū-sī chêng chiū-kūn Iâ-so͘ ê ,  kā in kóng , 51  Bô tāi-seng thiaⁿ lâng ê ōe ,  lâi chai i ê só͘ kiâⁿ ;  lán ê lu̍t-hoat kiám ū tēng i ê chōe mah?52  In chiū ìn i kóng ,  Lí ia̍h sī tùi Ka-lī-lī chhut mah? Lí khì chhâ-khó ,  chiū chai Ka-lī-lī bô chhut sian-ti , 
