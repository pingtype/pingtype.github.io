1 Góa sī chin ê phû-tô chhiū ,  góa ê Pē sī choh-hn̂g ê lâng , 2  Kìⁿ-nā liân tī góa ê ki bô kiat ké-chí ê ,  I chiū san-khí-lâi ;  kìⁿ-nā kiat ké-chí ê ,  I chiū siu hō͘ i chheng-khì ,  hō͘ i kiat ké-chí koh khah chōe , 3  Taⁿ lín in-ūi góa só͘ kā lín kóng ê tō-lí í-keng chheng-khì lah , 4  Lín tio̍h tiàm-tī góa ,  góa ia̍h tiàm-tī lín ;  Siat-sú ki bô liân tī phû-tô chhiū ,  chiū bōe-ōe ka-kī kiat ké-chí ;  lín nā bô tiàm-tī góa ,  ia̍h sī án-ni , 5  Góa chiū-sī phû-tô chhiū ,  lín chiū-sī ki ;  tiàm tī góa ,  iā góa tiàm tī i ê ,  chiū kiat ké-chí chōe-chōe ;  in-ūi kap góa saⁿ-lī ,  lín chiū bōe chòe sím-mi̍h , 6  Lâng nā bô tiàm tī góa ,  chiū siū khì-sak tī gōa-bīn ,  chhin-chhiūⁿ ki ,  sòa ko͘-tâ ;  lâng khioh in hiat-lo̍h hé ,  chiū sio-khì , 7  Lín nā tiàm tī góa ,  góa ê ōe tiàm tī lín ,  hoān-nā só͘ ài ê lín tio̍h kiû ,  chiū beh kā lín chiâⁿ , 8  Lín kiat ké-chí chōe-chōe ,  tùi án-ni góa ê Pē tit-tio̍h êng-kng ;  ia̍h lín beh chiâⁿ-chòe góa ê ha̍k-seng , 9  Góa ū thiàⁿ lín ,  chhin-chhiūⁿ Pē ū thiàⁿ góa ;  lín tio̍h tiàm tī góa ê thiàⁿ , 10  Lín nā siú góa ê kài-bēng chiū beh tiàm tī góa ê thiàⁿ ,  chhin-chhiūⁿ góa ū siú góa ê Pē ê kài-bēng ,  tiàm tī I ê thiàⁿ , 11  Góa í-keng ēng chiah-ê kā lín kóng ,  beh hō͘ góa ê hoaⁿ-hí tiàm tī lín ,  ia̍h hō͘ lín ê hoaⁿ-hí móa-móa , 12  Lín tio̍h saⁿ-thiàⁿ ,  chhin-chhiūⁿ góa ū thiàⁿ lín ;  che sī góa ê bēng-lēng , 13  Lâng ūi-tio̍h pêng-iú hiàn sìⁿ-miā ,  thiàⁿ bô ū pí chit-ê khah tōa ê , 14  Lín nā kiâⁿ góa só͘ bēng-lēng lín ê ,  chiū-sī góa ê pêng-iú , 15  Taⁿ liáu-āu ,  góa bô kiò lín chòe lô͘-po̍k ;  in-ūi lô͘-po̍k m̄ chai i ê chú-lâng ê só͘ kiâⁿ ;  nā-sī góa í-keng kiò lín chòe pêng-iú ;  in-ūi góa tùi Pē só͘ thiaⁿ-kìⁿ ê ,  lóng ū kā lín kóng , 16  M̄ sī lín kéng góa ,  sī góa kéng lín ,  koh siat-li̍p lín ,  hō͘ lín khì kiat ké-chí ,  koh hō͘ lín ê ké-chí kú-tn̂g tī-teh ;  hō͘ lín tī góa ê miâ bô lūn tùi Pē kiû sím-mi̍h ,  I chiū hō͘ lín , 17  Góa ēng chiah-ê bēng-lēng lín ,  sī beh hō͘ lín saⁿ-thiàⁿ , 18  Sè-kan nā oàn-hūn lín ,  lín chai i iáu-bē oàn-hūn lín ,  í-keng tāi-seng oàn-hūn góa , 19  Lín nā sio̍k sè-kan ,  sè-kan chiū thiàⁿ i ka-kī ê ;  to̍k-to̍k in-ūi lín m̄ sī sio̍k sè-kan ,  chiū-sī góa kéng lín chhut sè-kan ,  só͘-í sè-kan oàn-hūn lín , 20  Lín tio̍h kì-tit góa só͘ kā lín kóng ê ōe ,  kóng ,  Lô͘-po̍k bô khah tōa i ê chú-lâng ,  Lâng nā ū khún-tio̍k góa ,  ia̍h beh khún-tio̍k lín ;  nā ū siú góa ê ōe ia̍h beh siú lín ê ōe , 21  Nā-sī in beh in-ūi góa ê miâ ēng chiah ê it-chhè ê sū khoán-thāi lín ,  sī in-ūi m̄ bat chhe góa ê , 22  Góa nā bô lâi kā in kóng ,  in chiū bô chōe ;  taⁿ in ê chōe bô thang the-sî lah , 23  Oàn-hūn góa ê lâng ,  ia̍h oàn-hūn góa ê Pē , 24  Góa nā tī in tiong-kan m̄ bat kiâⁿ pa̍t lâng só͘ bē bat kiâⁿ ê ,  in chiū bô chōe ;  nā-sī taⁿ góa kap góa ê Pē ,  in ia̍h ū khòaⁿ-kìⁿ ,  ia̍h ū oàn-hūn , 25  Che sī beh èng-giām in ê lu̍t-hoat só͘ kì-chài ê ōe kóng ,  In bô iân-kò͘ oàn-hūn góa , 26  Nā-sī Pó-hūi-su ,  chiū-sī chin-lí ê Sîn ,  tùi Pē chhut ê ,  góa tùi Pē beh chhe I chiū-kūn lín ;  I nā kàu ,  beh ūi-tio̍h góa chòe kan-chèng ;  lín ia̍h beh chòe kan-chèng , 27  in-ūi lín tùi khí-thâu kap góa tī-teh , 
