1 Góa si̍t-si̍t kā lín kóng ,  Ji̍p iûⁿ-tiâu ,  bô tùi hit ê mn̂g ,  lâi tùi pa̍t só͘-chāi pôaⁿ-kè ê ,  sī chha̍t ,  sī kiông-tō , 2  Tùi mn̂g ji̍p ê ,  sī iûⁿ ê bo̍k-chiá , 3  Kò͘ mn̂g ê kā i khui ;  iûⁿ thiaⁿ i ê siaⁿ ;  chiū sûi miâ kiò ka-kī ê iûⁿ ,  chhōa in chhut , 4  Í-keng chiong ka-kī ê iûⁿ lóng pàng i chhut-khì ,  chiū chòe-thâu kiâⁿ ,  iûⁿ ia̍h tè i ;  in-ūi jīn-tit i ê siaⁿ , 5  Koat-toàn bô tè siⁿ-hūn lâng ,  chiū-sī siám-pī i ;  in-ūi bōe jīn-tit siⁿ-hūn lâng ê siaⁿ , 6  Iâ-so͘ ēng chit ê phì-jū kā in kóng ;  in m̄ chai I só͘ kā in kóng ê sī sím-mi̍h , 7  Só͘-í Iâ-so͘ koh kā in kóng ,  Góa si̍t-si̍t kā lín kóng ,  Góa chiū-sī iûⁿ-tiâu ê mn̂g , 8  Kìⁿ-nā tāi-seng góa lâi ê sī chha̍t ,  sī kiông-tō ;  nā-sī iûⁿ bô thiaⁿ in , 9  Góa chiū-sī mn̂g ;  nā ū tùi góa ji̍p ê ,  beh tit-tio̍h kiù ,  koh beh chhut ji̍p ,  ia̍h beh tit-tio̍h chháu-liāu , 10  Chha̍t lâi ,  bô m̄ sī ài thau ,  ài thâi ,  ài bia̍t-bô ;  góa lâi sī beh hō͘ in ū oa̍h ,  koh ū hong-sēng , 11  Góa chiū-sī hó ê bo̍k-chiá ;  hó ê bo̍k-chiá ūi-tio̍h iûⁿ pàng-sak sìⁿ-miā , 12  Chòe chhiàⁿ-kang ê ,  m̄ sī chòe bo̍k-chiá ,  iûⁿ iā m̄ sī i ka-kī ê iûⁿ ;  khòaⁿ-kìⁿ chhâi-lông lâi ,  pàng-sak iûⁿ chiū tô-cháu ,  chhâi-lông kā in ,  kóaⁿ-sòaⁿ in ; 13  che sī in-ūi i chòe chhiàⁿ-kang ,  bô koan-sim tī iûⁿ , 14  Góa sī hó ê bo̍k-chiá ;  góa bat hiah ê sio̍k góa ê ,  sio̍k góa ê ia̍h bat góa , 15  Chhin-chhiūⁿ Pē bat góa ,  góa bat Pē chi̍t iūⁿ ;  koh góa ūi-tio̍h iûⁿ pàng-sak sìⁿ-miā , 16  Góa iáu ū iûⁿ ,  m̄ sī sio̍k chit tiâu ê ;  góa tek-khak tio̍h chhōa in lâi ,  in ia̍h beh thiaⁿ góa ê siaⁿ ;  koh beh chiâⁿ chòe chi̍t kûn ,  kui chi̍t ê bo̍k-chiá , 17  Só͘-í Pē thiàⁿ góa ,  in-ūi góa pàng-sak góa ê sìⁿ-miā ,  thang koh ho̍k-tò i , 18  Bô lâng tùi góa chhú i ,  sī góa ka-kī pàng-sak i ,  Góa ū koân thang pàng-sak ia̍h ū koân thang ho̍k-tò ,  Che sī góa tùi góa ê Pē só͘ siū ê bēng-lēng , 19  In-ūi chiah ê ōe Iû-thài lâng ê tiong-kan koh ū hun-pêng , 20  Kî-tiong chōe-chōe lâng kóng ,  I hoān-tio̍h kúi ,  teh hoat-kông ;  mih-sái thiaⁿ I ah?21  Koh ū lâng kóng ,  Che m̄ sī hoān-tio̍h kúi ê lâng ê ōe ,  Kúi kiám ōe khui chhiⁿ-mî lâng ê ba̍k-chiu mah?22  Tī Iâ-lō͘-sat-léng ,  ū hiàn-tiān choeh ,  sī tang-thiⁿ sî ; 23  Iâ-so͘ tī tiān-ni̍h ,  kiâⁿ tī Só͘-lô-bûn ê léng-lông , 24  Iû-thài lâng ûi-lûi ,  lâi kā I kóng ,  Lí hō͘ goán ê sim tiû-tû ,  beh kàu sím-mi̍h sî ah?25  Lí nā sī Ki-tok ,  tio̍h bêng-bêng kā goán kóng ,  Iâ-so͘ ìn kóng ,  Góa bat kā lín kóng ,  nā-sī lín m̄ sìn ;  góa tī góa ê Pē ê miâ só͘ kiâⁿ ê sū ,  chiah-ê sī chòe góa ê kan-chèng , 26  Nā-sī lín m̄ sìn ,  in-ūi lín m̄ sī góa ê iûⁿ , 27  Góa ê iûⁿ thiaⁿ góa ê siaⁿ ,  góa bat in ,  in ia̍h tè góa ; 28  koh góa hō͘ in ū éng-oa̍h ;  in koat-toàn éng-oán bōe tîm-lûn ;  bô chi̍t-ê ōe tùi góa ê chhiú chhiúⁿ in khì , 29  Góa ê Pē ,  chiū-sī ēng iûⁿ hō͘ góa ê ,  khah tōa bān-hāng-ū ;  bô chi̍t-ê ōe tùi Pē ê chhiú chhiúⁿ-khì , 30  Góa kap Pē sī chi̍t-ê , 31  Iû-thài lâng koh the̍h chio̍h-thâu ài tìm I , 32  Iâ-so͘ ìn kóng ,  Góa tùi Pē ēng chōe-chōe hó sū hō͘ lín khòaⁿ ;  kî-tiong ūi-tio̍h tá-lo̍h chi̍t hāng ,  ēng chio̍h-thâu tìm góa?33  Iû-thài lâng ìn I kóng ,  Goán ēng chio̍h tìm lí ,  m̄ sī ūi-tio̍h hó sū ,  chiū-sī ūi-tio̍h siat-to̍k ;  in-ūi lí sī lâng ,  ia̍h ka-kī lia̍h chòe Siōng-tè , 34  Iâ-so͘ ìn kóng ,  Lín ê lu̍t-hoat kiám bô kì-chài ,  kóng ,  Góa kóng lín sī Siōng-tè mah?35  Kì-jiân kóng hōng Siōng-tè ê ōe ê chòe Siōng-tè ,  (ia̍h sèng-keng bōe-ōe hòe-bô) , 36  taⁿ lūn Pē só͘ hun-piat chòe sèng ,  chhe I ji̍p sè-kan ê ,  lín chiū kóng ,  Lí teh siat-to̍k mah? in-ūi góa kóng ,  Góa sī Siōng-tè ê Kiáⁿ , 37  Góa nā bô kiâⁿ góa ê Pē ê sū ,  chiū bo̍h-tit sìn góa , 38  Góa nā kiâⁿ i ,  sui-bóng m̄ sìn góa ,  tio̍h sìn hiah ê sū ;  hō͘ lín iā chai iā bêng-pe̍k Pē tiàm-tī góa ,  góa tiàm-tī Pē , 39  In koh-chài beh lia̍h Iâ-so͘ ,  I chiū thoat-lī in ê chhiú khì , 40  Koh khì Iok-tàn gōa ,  kàu Iok-hān khí-thâu kiâⁿ sóe-lé ê só͘-chāi ,  tòa hia khiā-khí , 41  Lâng chōe-chōe chiū-kūn I ;  koh kóng ,  Iok-hān lóng bô kiâⁿ sîn-jiah ,  to̍k-to̍k Iok-hān só͘ kóng chí chit lâng ê ,  lóng sī chin , 42  Tī hia lâng chōe-chōe sìn I , 
