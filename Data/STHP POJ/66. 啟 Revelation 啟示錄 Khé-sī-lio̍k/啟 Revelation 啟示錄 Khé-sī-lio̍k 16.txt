1 Góa thiaⁿ-kìⁿ ū tōa siaⁿ tùi tiān-ni̍h chhut ,  kā chhit ê thiⁿ-sài kóng ,  Lín khì ,  chiong hiah ê tóe Siōng-tè tōa siū-khì ê chhit ê óaⁿ ,  piàⁿ tī tōe-ni̍h , 2 Thâu-chi̍t ê chiū khì ,  chiong i ê óaⁿ piàⁿ tī tōe-ni̍h ;  chiū ū ok-to̍k ê chhng siⁿ tī hiah ê ū siù ê kì-hō ê ,  kap pài i ê siōng ê , 3 Tē jī ê chiong i ê óaⁿ piàⁿ tī hái-ni̍h ;  hái chiū pìⁿ chòe chhin-chhiūⁿ sí-lâng ê huih ,  hái-tiong ê oa̍h mi̍h it-chīn sí , 4 Tē saⁿ ê chiong i ê óaⁿ piàⁿ tī kang-hô kap chiah ê chúi chôaⁿ ;  chúi chiū pìⁿ chòe huih , 5 Góa thiaⁿ-kìⁿ chiáng chiah ê chúi ê thiⁿ-sài kóng ,  Hiān-chāi tī-teh ,  chá tī-teh ,  sèng ê ah ,  lí sī kong-gī ,  in-ūi lí án-ni sím-phòaⁿ , 6 In-ūi in bat lâu sèng-tô͘ kap sian-ti ê huih ;  taⁿ lí ēng huih hō͘ in lim ,  sī in só͘ eng-kai ê , 7 Góa koh thiaⁿ-kìⁿ chè-tôaⁿ teh kóng ,  Chú Siōng-tè ,  choân-lêng ê ah ,  sī ah ;  lí ê sím-phòaⁿ sī chin-si̍t koh kong-gī , 8 Tē sì ê chiong i ê óaⁿ piàⁿ tī ji̍t-thâu ;  chiū hō͘ ji̍t-thâu ōe ēng hé pek lâng , 9 Lâng siū tōa ê iām-jia̍t só͘ pek ,  chiū pòng-to̍k hit ê ū koân teh chiáng-lí chiah ê chai-ē ê Siōng-tè ê miâ ,  koh bô hoán-hóe lâi kui êng-kng I , 10 Tē gō͘ ê chiong i ê óaⁿ piàⁿ tī siù ê chō-ūi ;  siù ê kok sûi-sî o͘-àm , 11 Lâng in-ūi kan-khó͘ chiū kā in ê chi̍h ;  koh in-ūi in ê kan-khó͘ kap in ê chhng-to̍k ,  chiū pòng-to̍k thiⁿ-ni̍h ê Siōng-tè ,  iā bô hoán-hóe in ê só͘ kiâⁿ , 12 Tē la̍k ê chiong i ê óaⁿ piàⁿ tī Pek-lat tōa hô ;  i ê chúi liâm-piⁿ ta-khì ,  beh ūi-tio̍h tang-hng ê lia̍t-ông lâi pī-pān lō͘ , 13 Góa koh khòaⁿ-kìⁿ ū saⁿ ê ù-òe ê sîn ,  chhin-chhiūⁿ chhân-kap-á tùi lêng ê chhùi ,  kap siù ê chhùi ,  kap ké sian-ti ê chhùi chhut-lâi , 14 In chiū-sī chiah ê kúi ê sîn ,  ōe kiâⁿ sîn-jiah ê ,  chhut-lâi chiū-kūn phó͘-thiⁿ-ē ê ông ,  chio-chi̍p in tī choân-lêng Siōng-tè ê tōa ji̍t-kî ê kau-chiàn , 15 (Lí khòaⁿ ,  góa lâi chhin-chhiūⁿ chha̍t ;  kéng-séng lâi kò͘-siú i ê saⁿ ,  bián-tit thǹg-theh lâi kiâⁿ ,  hō͘ lâng khòaⁿ-kìⁿ i ê kiàn-siàu ê ,  chiū ū hok-khì , )16 Hit saⁿ ê chiū chio-chi̍p lia̍t-ông tī chi̍t ê só͘-chāi ,  Hi-pek-lâi ê im kiò chòe A-má-ge̍k-tùn , 17 Tē chhit ê chiong i ê óaⁿ piàⁿ tī khong-khì ;  chiū ū tōa siaⁿ tùi tiān-lāi tùi chō-ūi chhut ,  kóng ,  Chiâⁿ lah , 18 Chiū ū sih-nà ,  ū siaⁿ ,  ū lûi tân ,  tōe ia̍h tōa tín-tāng ,  tùi tōe-chiūⁿ ū lâng kàu taⁿ ,  bē ū tōe-tāng chhin-chhiūⁿ án-ni ê tōa , 19 Tōa siâⁿ chiū li̍h chòe saⁿ ê ,  lia̍t-pang chiah ê siâⁿ ia̍h tó-hoāi ;  Siōng-tè ia̍h kì-tit tōa siâⁿ Pa-pí-lûn ,  chiū chiong poe tóe I ke̍k tōa siū-khì ê chiú hō͘ i , 20 Ta̍k ê hái-sū lóng tô-cháu ,  chiah ê soaⁿ lóng bô-khì , 21 Koh ū tōa phauh tùi thiⁿ kàng-lo̍h tī lâng ,  ta̍k lia̍p tāng kúi-nā cha̍p kun ;  lâng in-ūi phauh ê chai-ē ,  chiū pòng-to̍k Siōng-tè ,  in-ūi hit ê chai-ē chin tōa , 
