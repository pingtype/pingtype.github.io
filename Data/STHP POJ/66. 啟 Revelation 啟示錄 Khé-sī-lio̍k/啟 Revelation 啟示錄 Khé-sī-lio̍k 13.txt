1 Góa koh khòaⁿ-kìⁿ chi̍t chiah siù ,  tùi hái-ni̍h khí-lâi ,  ū cha̍p ki kak ,  chhit ê thâu ,  hiah ê kak tì cha̍p téng ông-bō ;  thâu-khak téng ū pòng-to̍k ê miâ , 2 Góa só͘ khòaⁿ-kìⁿ ê siù chhin-chhiūⁿ pà ,  i ê kha chhin-chhiūⁿ hîm ê kha ,  chhùi chhin-chhiūⁿ sai ê chhùi ,  Lêng ēng i ê châi-lêng ,  i ê chō-ūi ,  kap tōa koân hō͘ i , 3 Góa ia̍h khòaⁿ-kìⁿ hiah ê thâu-khak ê chi̍t-ê ,  chhin-chhiūⁿ siū thâi kàu sí ,  i tì-kàu sí ê siong tit-tio̍h i-hó ;  thong sè-kài kî-koài lâi tè hit chiah siù ; 4 koh pài lêng ,  in-ūi i bat ēng koân hō͘ siù ;  ia̍h pài siù ,  kóng ,  Chī-chūi chhin-chhiūⁿ siù ah? koh chī-chūi ōe kap i kau-chiàn ah?5 Koh ū chi̍t ê chhùi hō͘ i ,  teh kóng tōa sū kap pòng-to̍k ê ōe ;  koh ū hō͘ i koân lâi kiâⁿ tāi-chì sì-cha̍p-jī ge̍h-ji̍t , 6 I chiū khui chhùi ,  kóng-chhut pòng-to̍k Siōng-tè ê ōe ,  lâi pòng-to̍k I ê miâ ,  kap I ê hōe-bō͘ ,  kap hiah ê tiàm tī thiⁿ-ni̍h ê , 7 Koh ū hō͘ i koân ,  thang kap sèng-tô͘ kau-chiàn ,  lâi khah-iâⁿ in ;  koh ū hō͘ i koân lâi tī-lí ta̍k chióng-cho̍k ,  ta̍k hō peh-sìⁿ ,  ta̍k hō khiuⁿ-kháu ,  ta̍k pang-kok , 8 Khiā-khí tōe-bīn-chiūⁿ ê lâng ,  in ê miâ bô kì tī oa̍h-miā chheh ê ,  lóng beh pài siù ;  chit ê chheh chiū-sī tùi chhòng-chō sè-kan ê sî siū thâi ê Iûⁿ-ko ê , 9 Hoān-nā ū hī-khang ê tio̍h thiaⁿ , 10 Nā ū lia̍h lâng ê ,  ia̍h beh hō͘ lâng lia̍h ;  ēng to thâi lâng ê ,  ia̍h beh siū to thâi ;  sèng-tô͘ ê thun-lún kap sìn chāi-tī chit-ê , 11 Góa koh khòaⁿ-kìⁿ pa̍t chiah siù tùi tōe-ni̍h khí-lâi ,  ū nn̄g ki kak chhin-chhiūⁿ iûⁿ-ko ,  i ê kóng ōe chhin-chhiūⁿ lêng , 12 Koh chiong thâu-chi̍t chiah siù ê koân ,  lóng kiâⁿ tī i ê bīn-chêng ,  Koh hō͘ tōe kap khiā-khí tōe-chiūⁿ ê lâng pài thâu-chi̍t chiah siù ;  chiū-sī hit chiah tú-tio̍h tì-kàu sí ê siong ,  koh tit-tio̍h i-hó ê , 13 Koh kiâⁿ tōa sîn-jiah ,  sīm-chì tī lâng ê bīn-chêng hō͘ hé kàng-lo̍h tōe , 14 Koh tùi i só͘ tit-tio̍h kiâⁿ tī siù ê bīn-chêng chiah ê sîn-jiah ,  lâi bê-he̍k khiā-khí tōe-chiūⁿ ê lâng ;  kā khiā-khí tōe-chiūⁿ ê lâng kóng ,  tio̍h kā hit chiah tú-tio̍h to siong iû-goân oa̍h-teh ê siù chòe siōng , 15 Koh ū koân hō͘ i thang ēng oa̍h-khì ji̍p tī siù ê siōng ;  hō͘ siù ê siōng ōe kóng ōe ,  ia̍h hō͘ kìⁿ-nā bô pài siù ê siōng ê tú-tio̍h thâi , 16 I ia̍h hō͘ chèng lâng ;  bô lūn tōa sòe ,  hó-gia̍h sòng-hiong ,  chū-iû ê ,  chòe lô͘-po̍k ê ,  lóng siū khàm-ìn ê kì-hō ,  he̍k-sī tī chiàⁿ chhiú ,  á-sī tī thâu-hia̍h , 17 Lâng nā bô hit ê khàm-ìn ê kì-hō ,  chiū-sī siù ê miâ ,  á-sī i ê miâ siàu-gia̍h ,  chiū bōe tit-tio̍h bóe-bōe , 18 Tì-sek chāi-tī che ;  ū chhang-miâ ê ,  tio̍h sǹg siù ê siàu-gia̍h ;  in-ūi sī lâng ê siàu-gia̍h ;  i ê siàu-gia̍h chiū-sī la̍k-pah la̍k-cha̍p-la̍k , 
