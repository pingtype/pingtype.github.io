1 Góa koh khòaⁿ-kìⁿ thiⁿ-sài tùi thiⁿ lo̍h-lâi ,  chhiú-ni̍h ū chhim-ian ê só-sî ,  kap tōa tiâu thih-liān , 2 Chiū lia̍h hit bé lêng ,  chiū-sī lāu chôa ,  iā sī Mô͘-kúi kap Sat-tàn ,  pa̍k i chi̍t-chheng nî kú , 3 hiat i lo̍h chhim-ian ,  koaiⁿ-ba̍t ,  ēng ìn hong tī hit téng-bīn ,  hō͘ i bô thang koh bê-he̍k lia̍t-pang ,  thèng-hāu chi̍t-chheng nî móa ;  í-āu tek-khak chiām-sî tháu-pàng , 4 Góa koh khòaⁿ-kìⁿ hiah ê chō-ūi ,  iā ū chē tī hit téng-bīn ê ,  ū tit-tio̍h sím-phòaⁿ ê koân hō͘ in: koh khòaⁿ-kìⁿ hiah ê ūi-tio̍h chòe Iâ-so͘ ê kan-chèng kap ūi-tio̍h Siōng-tè ê tō lâi siū thâi-thâu ê lâng ê lêng-hûn ,  í-ki̍p m̄ bat pài siù kap siù ê siōng ,  iā bô siū i ê kì-hō tī thâu-hia̍h á-sī tī chhiú-ni̍h ê ,  chiah-ê lóng tit-tio̍h oa̍h ,  lâi kap Ki-tok chòe ông chi̍t chheng nî , 5 Kî-û ê sí-lâng bô oa̍h ,  thèng-hāu hit ê chi̍t chheng nî móa ,  Che sī thâu chi̍t pái ê koh-oa̍h , 6 Ū hūn tī chit ê thâu chi̍t pái ê koh-oa̍h ê ū hok-khì ah ,  sī sèng ah ;  tē jī pái ê sí koán in bōe tio̍h: in beh chòe Siōng-tè kap Ki-tok ê chè-si ,  iā beh kap I chòe ông chi̍t chheng nî , 7 Hit ê chi̍t chheng nî móa ,  Sat-tàn beh siū tháu-pàng chhut i ê kaⁿ , 8 chiū chhut-lâi bê-he̍k tōe-chiūⁿ sì-hng ê lia̍t-pang ,  chiū-sī Kok kap Má-kok ,  chū-chi̍p in lâi kau-chiàn ;  in ê siàu-gia̍h chhin-chhiūⁿ hái soa , 9 In chiū khí-lâi piàn-móa choân tōe ,  sòa ûi-khùn sèng-tô͘ ê iâⁿ ,  kap tit-tio̍h thiàⁿ ê siâⁿ ;  chiū ū hé tùi thiⁿ kàng-lo̍h ,  lâi bia̍t in , 10 Bê-he̍k in ê Mô͘-kúi siū hiat-lo̍h hé kap jiû-n̂g ê ô͘ ,  tī hia iā ū siù kap ké ê sian-ti  ;  in beh mî-ji̍t siū khó͘-chhó͘ ,  tāi-tāi bô chīn , 11 Góa koh khòaⁿ-kìⁿ chi̍t ê pe̍h-sek tōa ê chō-ūi kap chē hit téng-bīn ê ,  tōe kap thiⁿ tùi I ê bīn-chêng tô-cháu bô koh ū in ê ūi-chhù , 12 Góa iā khòaⁿ-kìⁿ sí-lâng tōa kap sòe lóng khiā tī chō-ūi chêng ;  chiah ê chheh chiū hian-khui ;  koh ū pa̍t pún chheh hian-khui ,  chiū-sī oa̍h-miā chheh ;  sí-lâng chiū chiàu in ê só͘ kiâⁿ ,  pîn chiah ê chheh só͘ kì-chài lâi siū sím-phòaⁿ , 13 Hái chiū kau-chhut i tiong-kan ê sí-lâng ;  sí kap im-hú iā kau in tiong-kan ê sí-lâng ,  Ta̍k lâng chiū chiàu in ê só͘ kiâⁿ siū sím-phòaⁿ , 14 Sí kap im-hú iā hiat-lo̍h hé-ô͘ ,  Chit-ê chiū-sī tē jī pái ê sí ,  chiū-sī hé-ô͘ , 15 Nā ū lâng bô kì miâ tī oa̍h-miā chheh ê ,  iā hiat-lo̍h hé-ô͘ , 
