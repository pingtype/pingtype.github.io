1 Góa khòaⁿ-kìⁿ chē tī chō-ūi ê ,  chiàⁿ chhiú the̍h chi̍t kńg ,  lāi-gōa lóng ū bûn-jī ,  ēng chhit ê ìn hong-ba̍t , 2 Koh khòaⁿ-kìⁿ ū koân-lêng ê thiⁿ-sài ,  tōa siaⁿ soan-thoân kóng ,  Chī-chūi ōe kham-tit khui hit kńg ,  lâi thiah-khui i ê ìn , 3 Tī thiⁿ-ni̍h ,  kap tōe-ni̍h ,  kap tōe ê ē-bīn ,  bô chi̍t-ê ōe khui hit kńg ,  á-sī khòaⁿ i , 4 Kì-jiân chhē bô chi̍t-ê ōe kham-tit khui hit kńg ,  á-sī khòaⁿ i ê ,  góa chiū tōa thî-khàu , 5 Hiah ê tiúⁿ-ló ê chi̍t-ê kā góa kóng ,  Bo̍h-tit thî-khàu ;  lí khòaⁿ ,  Iû-tāi chi-phài ê sai ,  Tāi-pi̍t ê kun-thâu ,  í-keng tek-sèng ,  thang lâi khui chit kńg ,  kap hiah ê chhit ê ìn , 6 Góa chiū khòaⁿ-kìⁿ tī chō-ūi kap sì ūi ê oa̍h mi̍h ê tiong-kan ,  kap tī hiah ê tiúⁿ-ló ê tiong-kan ,  ū Iûⁿ-ko khiā-teh ,  chhin-chhiūⁿ bat siū thâi ,  ū chhit ki kak ,  chhit lúi ba̍k-chiu ,  chiū-sī Siōng-tè ê chhit ê Sîn ,  hōng-chhe kàu phó͘ thiⁿ-ē ê , 7 I chiū chìn-chêng ,  tùi hit ê chē tī chō-ūi ê ê chiàⁿ chhiú the̍h hit kńg , 8 I the̍h hit kńg ê sî ,  chiū sì ê oa̍h mi̍h kap jī-cha̍p-sì ê tiúⁿ-ló ,  lóng phak tī Iûⁿ-ko ê bīn-chêng ;  ta̍k-ê ū khîm kap kim lô͘ ,  tóe hiuⁿ móa-móa ,  hiuⁿ chiū-sī sèng-tô͘ ê kî-tó , 9 Iā gîm sin ê si kóng ,  Lí kham-tit the̍h hit kńg ,  lâi khui i ê ìn ;  in-ūi lí siū thâi ,  bat ēng lí ê huih tùi ta̍k cho̍k ,  ta̍k khiuⁿ-kháu ,  ta̍k hō peh-sìⁿ ,  ta̍k kok ,  bóe lâng lâi kui Siōng-tè ; 10 hō͘ in chòe kok ,  chòe chè-si ,  lâi ho̍k-sāi Siōng-tè ;  in ia̍h beh chòe ông tī tōe-chiūⁿ , 11 Góa koh khòaⁿ ,  chiū thiaⁿ-kìⁿ chō-ūi ,  kap oa̍h mi̍h ,  kap tiúⁿ-ló ê chiu-ûi chōe-chōe thiⁿ-sài ê siaⁿ ;  in ê gia̍h-siàu chheng-chheng bān-bān ; 12 tōa siaⁿ kóng ,  Siū thâi ê Iûⁿ-ko ,  ha̍p-gî tit-tio̍h koân-lêng ,  pù-ū ,  tì-hūi ,  khùi-la̍t ,  chun-kùi ,  êng-kng ,  o-ló , 13 Koh thiaⁿ-kìⁿ tī thiⁿ tī tōe ,  kap tōe ê ē-bīn ,  kap hái-bīn ,  it-chhè siū chō ê mi̍h ,  kap kî-tiong hoān só͘ ū ê ,  lóng kóng ,  O-ló ,  chun-kùi ,  êng-kng ,  koân-sè ,  lóng kui hō͘ chē tī chō-ūi ê ,  kap Iûⁿ-ko ,  kàu tāi-tāi bô chīn , 14 Sì ê oa̍h mi̍h kóng ,  À-bēng ;  hiah ê tiúⁿ-ló chiū phak-teh pài , 
