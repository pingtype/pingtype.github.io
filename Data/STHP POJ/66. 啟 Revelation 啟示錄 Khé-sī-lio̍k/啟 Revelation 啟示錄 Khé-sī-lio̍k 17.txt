1 Hiah ê the̍h chhit tè óaⁿ ê chhit ê thiⁿ-sài ,  kî-tiong chi̍t-ê lâi kap góa kóng ōe ,  kóng ,  Lâi ,  góa beh chiong hit ê chē tī chōe-chōe tiâu chúi ê tōa îm-hū só͘ beh siū ê sím-phòaⁿ hō͘ lí khòaⁿ ; 2 tōe-chiūⁿ chiah ê ông bat kap i kiâⁿ-îm ;  khiā-khí tōe-chiūⁿ ê lâng ,  í-keng tùi i îm-loān ê chiú lâi chùi , 3 Góa siū Sîn ê kám-tōng ,  hō͘ thiⁿ-sài chhōa góa khì khòng-iá ;  góa chiū khòaⁿ-kìⁿ ū hū-jîn-lâng khiâ chu-âng sek ê siù ;  hit chiah siù piàn-sin ū pòng-to̍k ê miâ ,  ū chhit ê thâu ,  cha̍p ki kak , 4 Hū-jîn-lâng chhēng chí-sek kap chu-âng sek ê saⁿ ,  ēng kim ,  pó-chio̍h ,  chin-chu lâi chng-thāⁿ ;  chhiú-ni̍h ū kim ê poe ,  tóe chiah ê khó-ò͘ⁿ ê mi̍h ,  í-ki̍p i îm-loān ê ù-òe móa-móa , 5 Ū miâ siá tī i thâu-hia̍h ,  kóng ,  Ò-biāu ,  tōa ê Pa-pí-lûn ,  chiū-sī tōe-chiūⁿ chiah ê îm-hū kap chiah ê khó-ò͘ⁿ ê mi̍h ê lāu-bú , 6 Koh khòaⁿ-kìⁿ chi̍t ê hū-jîn-lâng lim sèng-tô͘ ê huih ,  í-ki̍p kan-chèng Iâ-so͘ ê ê huih kàu chùi ;  góa khòaⁿ-kìⁿ ,  chiū tōa kî-koài , 7 Thiⁿ-sài kā góa kóng ,  Lí siáⁿ-sū kî-koài? góa beh chiong hū-jîn-lâng kap i só͘ khiâ chhit ê thâu-khak cha̍p ki kak ê siù ê ò-biāu ,  kā lí kóng , 8 Lí só͘ khòaⁿ-kìⁿ ê siù ,  chá ū ,  taⁿ bô ,  āu-lâi beh tùi chhim-ian khí-lâi ,  chiū kui tī tîm-lûn ;  khiā-khí tī tōe-chiūⁿ ê lâng ,  in ê miâ tùi chhòng-chō sè-kan ê sî bô kì tī oa̍h-miā ê chheh ê ,  khòaⁿ-kìⁿ hit chiah siù ,  chá ū ,  taⁿ bô ,  ia̍h beh koh tī-teh ,  chiū beh kî-koài , 9 Ū tì-hūi ê sim chāi-tī chit-ê ,  Chhit ê thâu-khak sī chhit chō soaⁿ ,  chiū-sī hū-jîn-lâng só͘ chē tī hit téng-bīn ê , 10 Koh sī chhit ê ông ;  gō͘-ê í-keng tó ,  chi̍t-ê hiān-chāi tī-teh ,  chi̍t-ê iáu-bē kàu ;  i nā kàu ,  chiū tek-khak chiām-sî tī-teh , 11 Hit ê chá ū ,  hiān-chāi bô ê siù chiū-sī tē poeh ê ,  iā sī hit chhit ê chāi-lāi ,  iā kui tī tîm-lûn , 12 Lí só͘ khòaⁿ-kìⁿ cha̍p ki kak chiū-sī cha̍p ê ông ,  bē bat tit-tio̍h kok ê ,  to̍k-to̍k beh kap siù saⁿ-kap tit-tio̍h koân chhin-chhiūⁿ ông pòaⁿ sî kú , 13 In lóng tâng ì-sù chiong ka-kī ê châi-lêng kap koân-pèng hō͘ siù , 14 In beh kap Iûⁿ-ko kau-chiàn ,  Iûⁿ-ko beh khah-iâⁿ in ,  in-ūi I sī bān chú ê Chú ,  bān ông ê Ông ;  kap I tī-teh ê iā beh khah-iâⁿ ,  in-ūi in sī siū tiàu ,  siū kéng ,  tiong-sìn ê lâng , 15 Thiⁿ-sài koh kā góa kóng ,  Lí só͘ khòaⁿ-kìⁿ lóng-chóng ê chúi ,  îm-hū só͘ chē ê ,  chiū-sī chiah ê peh-sìⁿ ,  chiah ê chèng lâng ,  chiah ê pang-kok ,  chiah ê khiuⁿ-kháu , 16 Koh lí só͘ khòaⁿ-kìⁿ ê hit cha̍p ki kak ,  kap hit chiah siù ,  beh oàn-hūn chit ê îm-hū ,  iā beh hō͘ i léng-chēng thǹg-theh ,  koh beh chia̍h i ê bah ,  ēng hé it-chīn sio i , 17 In -ūi Siōng-tè bat hō͘ in ū chit hō sim lâi chiâⁿ I ê chí-ì ,  koh tâng-sim chiong in ê kok hō͘ siù ,  thèng-hāu Siōng-tè ê ōe èng-giām , 18 Lí só͘ khòaⁿ-kìⁿ ê hū-jîn-lâng chiū-sī hit ê teh koán-lí tōe-chiūⁿ lia̍t-ông ê tōa siâⁿ , 
