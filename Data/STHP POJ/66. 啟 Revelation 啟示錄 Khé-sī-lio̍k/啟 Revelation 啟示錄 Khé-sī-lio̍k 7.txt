1 Chiah ê tāi-chì liáu-āu góa khòaⁿ-kìⁿ sì ê thiⁿ-sài khiā tī tōe ê sì kak-thâu ,  chip-chiáng tōe ê sì-bīn hong ,  hō͘ i bô chhe tī tōe ,  tī hái ,  kap it-khài ê chhiū , 2 Koh khòaⁿ-kìⁿ pa̍t ê thiⁿ-sài tùi ji̍t-chhut ê só͘-chāi chiūⁿ-lâi ,  the̍h chin-oa̍h Siōng-tè ê ìn ;  tùi hiah ê tit-tio̍h koân ,  lâi siong-hāi tōe kap hái ,  sì ê thiⁿ-sài tōa siaⁿ kiò ,  kóng , 3 Tōe kap hái kap chhiū lín bo̍h-tit siong-hāi ,  thèng-hāu goán khàm-ìn tī lán ê Siōng-tè ê lô͘-po̍k ê thâu-hia̍h , 4 Góa chiū thiaⁿ-kìⁿ siū khàm-ìn ê ê siàu-gia̍h ;  Í-sek-lia̍t ê kiáⁿ-sun chèng chi-phài ê tiong-kan siū khàm-ìn ê ,  kiōng ū cha̍p-sì-bān sì-chheng , 5 Sio̍k Iû-tāi ê chi-phài siū khàm-ìn ê ,  chi̍t-bān nn̄g-chheng:	Sio̍k Liû-piān ê chi-phài ,  chi̍t-bān nn̄g-chheng:	Sio̍k Ka-tek ê chi-phài ,  chi̍t-bān nn̄g-chheng:6 Sio̍k A-siat ê chi-phài ,  chi̍t-bān nn̄g-chheng:	Sio̍k La̍p-tāi-lī ê chi-phài ,  chi̍t-bān nn̄g-chheng:	Sio̍k Má-ná-se ê chi-phài ,  chi̍t-bān nn̄g-chheng:7 Sio̍k Se-biān ê chi-phài ,  chi̍t-bān nn̄g-chheng:	Sio̍k Lī-bī ê chi-phài ,  chi̍t-bān nn̄g-chheng:	Sio̍k Í-sat-ka ê chi-phài ,  chi̍t-bān nn̄g-chheng:8 Sio̍k Se-pò͘-lûn ê chi-phài ,  chi̍t-bān nn̄g-chheng:	Sio̍k Iok-sek ê chi-phài ,  chi̍t-bān nn̄g-chheng:	Sio̍k Piān-ngá-bín ê chi-phài ,  chi̍t-bān nn̄g-chheng , 9 Chiah ê tāi-chì liáu-āu ,  góa khòaⁿ-kìⁿ ū kui tōa tīn ê lâng ,  bô lâng ōe sǹg i ê siàu-gia̍h ,  chhut tī ta̍k kok ,  ta̍k cho̍k ,  ta̍k hō peh-sìⁿ ,  ta̍k iūⁿ khiuⁿ-kháu ê ,  khiā tī chō-ūi ê bīn-chêng ,  chhēng pe̍h saⁿ ,  chhiú kia̍h chang-chhiū ki ; 10 tōa siaⁿ kiò kóng ,  Goān chín-kiù kui tī lán ê Siōng-tè ,  chiū-sī chē chō-ūi ê ,  kap tī Iûⁿ-ko , 11 Chèng thiⁿ-sài khiā tī chō-ūi kap tiúⁿ-ló kap sì ê oa̍h-mi̍h ê chiu-ûi ,  bīn phak tī chō-ūi chêng ,  kèng-pài Siōng-tè ,  kóng ,  À-bēng:12 Goān o-ló ,  êng-kng ,  tì-hūi ,  kám-siā ,  chun-kùi ,  koân-lêng ,  khùi-la̍t kui tī lán ê Siōng-tè ,  kàu tāi-tāi bô chīn ,  À-bēng , 13 Tiúⁿ-ló ê tiong-kan ū chi̍t ê ìn góa kóng ,  Chiah ê chhēng pe̍h saⁿ ê sī chī-chūi? tùi tá-lo̍h lâi ah?14 Góa kā i kóng ,  Góa ê Chú ah ,  lí chai ,  I kā góa kóng ,  Chiah-ê sī tùi hit ê tōa ê hoān-lān chhut-lâi ê ,  bat tī Iûⁿ-ko ê huih sóe in ê saⁿ kàu pe̍h-pe̍h , 15 Só͘-í in tī Siōng-tè ê chō-ūi chêng ,  koh tī I ê tiān mî-ji̍t ho̍k-sāi I ;  chē tī chō-ūi ê beh khiā-khí tī in ê tiong-kan ,  lâi tì-ìm in , 16 In bô koh iau ,  iā bô koh chhùi-ta ;  ji̍t kap it-chhè ê jia̍t bōe pek-tio̍h in , 17 In-ūi chō-ūi tiong ê Iûⁿ-ko beh chòe in ê bo̍k-chiá ,  chhōa in kàu oa̍h ê chúi-chôaⁿ ;  koh Siōng-tè beh tùi in ê ba̍k-chiu chhit-khì in lóng-chóng ê ba̍k-sái , 
