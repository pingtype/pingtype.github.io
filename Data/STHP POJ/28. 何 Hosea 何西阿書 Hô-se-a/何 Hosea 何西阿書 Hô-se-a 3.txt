1 Iâ-hô-hoa tùi góa kóng ,  Lí tio̍h koh khì thiàⁿ hū-jîn-lâng ,  sī îm-hū ,  iā sī i siong-hó ê lâng só͘-thiàⁿ--ê ,  chhin-chhiūⁿ Iâ-hô-hoa thiàⁿ Í-sek-lia̍t lâng ,  chóng-sī in phian-ǹg pa̍t ê siōng-tè ,  hoaⁿ-hí phû-tô-koaⁿ-piáⁿ , 2 Góa chiū ēng gûn cha̍p-gō͘ sià-khek-le̍k ,  tōa-be̍h chi̍t hō-mûi-jíⁿ ,  koh pòaⁿ hō-mûi-jíⁿ ,  bóe i kui góa , 3 Góa tùi i kóng ,  Lí tio̍h ūi góa ka-kī tòa chōe-chōe ji̍t ;  m̄-thang kiâⁿ-îm ,  iā m̄-thang tè pa̍t-lâng ;  góa tùi tī lí iā beh án-ni , 4 In-ūi Í-sek-lia̍t iā beh ka-kī tòa chōe-chōe ji̍t ,  bô kun-ông ,  bô siú-léng ,  bô chè-sū ,  bô tiau-khek ê thiāu ,  bô í-hut-tek ,  bô ke-lāi ê ngó͘-siōng , 5 Āu-lâi Í-sek-lia̍t lâng beh oa̍t-tńg lâi chhē in ê Siōng-tè Iâ-hô-hoa ,  kap in ê ông Tāi-pi̍t ;  ji̍t-āu in beh ēng kiaⁿ-ùi ǹg Iâ-hô-hoa ,  kap I ê un-hūi , 
