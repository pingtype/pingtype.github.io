1 Í-sek-lia̍t sī bō͘-sēng ê phû-tô-chhiū ,  i kiat i ê ké-chí ;  i ê ké-chí kiat ná-chōe ,  chiū khí chè-tôaⁿ ná-chōe ;  thó͘-tōe ná-pûi ,  chiū chō thiāu-siōng ná-súi , 2 In chûn nn̄g-iūⁿ ê sim ,  taⁿ beh siū tēng-chōe ;  Iâ-hô-hoa beh thiah in ê chè-tôaⁿ ,  húi in ê thiāu-siōng , 3 In-ūi in taⁿ beh kóng ,  Goán bô ông ,  in-ūi goán bô kèng-ùi Iâ-hô-hoa ;  ông ōe thòe goán chòe sím-mi̍h?4 In kóng pe̍h-chha̍t-ōe ,  lām-sám chiù-chōa li̍p-iok ;  só͘-í sím-phòaⁿ hoat-khí ,  chhin-chhiūⁿ hn̂g-kau ê in-tîn , 5 Sat-má-lī-a khiā-khí ê peh-sìⁿ beh in-ūi Pek-a-bûn ê gû-á kiaⁿ-hiâⁿ ;  in-ūi i hiah ê peh-sìⁿ beh ūi-tio̍h i iu-būn ;  i ê chè-si ūi-tio̍h i ê êng-kng bô--khì ,  iā beh ngia̍uh-ngia̍uh-chhoah , 6 I beh hō͘ lâng tòa-kàu A-su̍t ,  chòe lé-mi̍h lâi sàng hō͘ Iâ-lûi-pò͘ ông ;  Í-hoat-liân beh siū lêng-jio̍k ,  Í-sek-lia̍t beh ūi-tio̍h ka-kī ê kè-bô͘ lâi kiàn-siàu , 7 Lūn-kàu Sat-má-lī-a ,  i ê ông bia̍t-bô ,  chhin-chhiūⁿ chúi-bīn ê phe̍h chi̍t-iūⁿ , 8 A-bûn ê soaⁿ-thâu ,  Í-sek-lia̍t ê chōe ,  beh tú-tio̍h húi-bia̍t ;  chhì-phè kap chi̍t-lê beh hoat tī in hiah ê tôaⁿ-téng ;  in beh tùi tōa-soaⁿ kóng ,  Khàm goán ,  tùi sió-soaⁿ kóng ,  Teh goán , 9 Í-sek-lia̍t ah ,  lí tùi Ki-pí-a ê ji̍t í-lâi ,  chiū hoān-chōe ;  in tī-hia khiā ;  bián-tit tī Ki-pí-a kong-kek put-gī ê lâng ê kau-chiàn kàu tī in , 10 Góa ū chú(**chù)-ì ê sî ,  chiū beh chek-hoa̍t i ;  in hō͘ nn̄g-hāng chōe pé-pa̍k ê sî ,  lia̍t-pang beh chū-chi̍p lâi kong-kek in , 11 Í-hoat-liân sī khoài-chiūⁿ-kà bú ê gû-á ,  ài ta̍h gō͘-kak--ê ;  Góa ēng taⁿ kòa tī i pûi-súi ê ām-kún ;  Góa beh hō͘ Í-hoat-liân thoa-chhia ;  Iû-tāi beh lôe-chhân ;  Ngá-kok beh pē-sang chhân-thô͘ , 12 Lín tio̍h ūi ka-kī ēng kong-gī iā-chéng ,  chiàu jîn-chû lâi siu-koah ;  khai-khún pha-hng ê tōe ;  in-ūi che sī chhē-kiû Iâ-hô-hoa ê sî ,  thèng-hāu I lâi ,  ēng kong-gī chhin-chhiūⁿ hō͘ kàng-lo̍h tī lín , 13 Lín bat chèng-choh kan-ok ,  siu-sêng chōe-kòa ;  chia̍h pe̍h-chha̍t ê ké-chí ;  in-ūi óa-khò ka-kī ê só͘-kiâⁿ ,  iā óa-khò lí chōe-chōe ê ióng-sū , 14 Só͘-í tī lí ê peh-sìⁿ-tiong beh heng-khí jiáu-loān ,  lí lóng-chóng ê ōe-só͘ beh siū thiah-húi ,  sī chhin-chhiūⁿ Sa-le̍k-bān tī kau-chiàn ê ji̍t thiah-húi Pek-a-pí-le̍k ;  hit-sî chòe lāu-bú-ê kap in ê kiáⁿ ,  chòe chi̍t-ē siū siak-sí , 15 Pek-te̍k-lī iā beh án-ni khoán-thāi lín ,  in-ūi lín ê tōa-pháiⁿ ;  kàu thiⁿ-kng ,  Í-sek-lia̍t ông koat-toàn beh bia̍t-bô , 
