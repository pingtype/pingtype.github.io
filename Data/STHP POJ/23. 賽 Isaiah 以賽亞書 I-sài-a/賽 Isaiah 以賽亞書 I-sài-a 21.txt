1 Lūn hái-piⁿ khòng-iá ê be̍k-sī , 	Ū tùi khòng-iá tùi thang-kiaⁿ ê tōe lâi--ê ,  chhin-chhiūⁿ lâm-hng ê kông-hong sàu kè--khì , 2 Hō͘ lâng kiaⁿ ê īⁿ-siōng í-keng be̍k-sī góa ;  khúi-chà-ê kiâⁿ khúi-chà ,  húi-bia̍t-ê kiâⁿ húi-bia̍t ,  Í-lân ah ,  lí tio̍h chiūⁿ--khì ,  Bí-thài ah ,  lí tio̍h ûi-khùn i ;  it-chhè ê thó͘-khùi Góa hō͘ i soah , 3 Só͘-í góa móa-io thàng-thiàⁿ ;  thòng-khó͘ chiong góa khîⁿ-tiâu ,  chhin-chhiūⁿ hū-jîn-lâng siⁿ kiáⁿ ê thòng-khó͘ ;  góa kiau(**kiáu)-ká thiàⁿ kàu bōe-ōe thiaⁿ ;  góa kiaⁿ-hiâⁿ kàu bōe khòaⁿ , 4 Góa ê sim bê-loān ,  kiaⁿ-hiâⁿ phah-kiaⁿ góa ;  góa só͘ iàn-lo̍k ê ê-hng piàn-chòe góa ê ngia̍uh-ngia̍uh-chhoah , 5 In pâi-siat iân-sia̍h ,  phài lâng siú-bāng ,  ia̍h chia̍h ,  ia̍h lim ;  siú-léng ah ,  lín tio̍h khí--lâi ēng iû boah tîn-pâi , 6 Chú tùi góa kóng ,  Lí khì siat-hoat siú-bāng ê ,  hō͘ i chiong só͘ khòaⁿ-kìⁿ--ê lâi pò-kò , 7 I khòaⁿ-kìⁿ kun-tūi ,  khiâ-bé--ê ,  chi̍t-tùi chi̍t-tùi ,  koh ū lû-tūi ,  lo̍k-tô-tūi ,  lóng teh lâi ;  chiū beh àⁿ hī-khang siông-sè thiaⁿ , 8 I chhin-chhiūⁿ sai háu-kiò ,  kóng ,  Chú--ah ,  góa ji̍t--sî tiāⁿ-tiāⁿ khiā tī bāng-ko-lâu ,  kui-mî khiā tī góa chiú-kiⁿ ê só͘-chāi , 9 Khòaⁿ ah ,  ū chi̍t-tūi ê bé-peng ,  chi̍t-tùi chi̍t-tùi teh lâi ,  I koh ìn kóng ,  Pa-pí-lûn tó-hoāi lah ,  tó-hoāi lah ;  i it-chhè sîn-bêng ê siōng lóng phah-chhùi tī-tōe--nih , 10 Góa siū lún ê tiū-pé ,  góa chhek-tiûⁿ ê gō͘-kak ah ,  góa tùi bān-kun ê Iâ-hô-hoa Í-sek-lia̍t ê Siōng-tè ,  só͘ thiaⁿ-kìⁿ--ê ,  lóng kā lín kóng lah , 11 Lūn Tō͘-má ê be̍k-sī , 	Ū tùi Se-jíⁿ kiò góa kóng ,  Siú-bāng--ê ah ,  mî-kan sím-mi̍h sî? Siú-bāng--ê ah ,  mî-kan sím-mi̍h sî?12 Siú-bāng--ê ìn kóng ,  Chá-khí-sî beh kàu ,  o͘-àm-mî ia̍h lâi ;  lí nā beh mn̄g chiū thang mn̄g ;  thang hôe-thâu ,  koh lâi , 13 Lūn A-la̍h-pek ê be̍k-sī , 	Tí-tàn kui-tīn ê chhut-gōa lâng ah ,  lín beh hioh-mî tī A-la̍h-pek ê chhiū-nâ-lāi , 14 Thê-má khiā-khí ê peh-sìⁿ phâng chúi chhut-lâi sàng hō͘ chhùi-ta--ê ;  the̍h piáⁿ lâi ngiâ-chih tô-cháu--ê , 15 In-ūi in siám-pī lāi-kiàm ,  pu̍ih-chhut ê to ,  piⁿ-ân ê keng ,  kap kau-chiàn ê béng-lia̍t , 16 Chú tùi góa án-ni kóng ,  Chi̍t-nî ê lāi-bīn ,  chiàu chhiàⁿ-kang ê nî-hān ,  Ki-ta̍t it-chhè ê êng-kng beh lóng bô--khì , 17 Hiah-ê kia̍h keng-chìⁿ ê Ki-ta̍t ê ióng-sū só͘ chhun ê gia̍h-siàu chió-chió ;  in-ūi che sī Iâ-hô-hoa Í-sek-lia̍t ê Siōng-tè kóng ê , 
