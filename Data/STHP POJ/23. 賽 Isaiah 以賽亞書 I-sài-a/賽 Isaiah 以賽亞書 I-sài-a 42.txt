1 Khòaⁿ ah ,  Góa ê lô͘-po̍k ,  Góa só͘ hû-chhî ê ,  Góa só͘ kéng-soán ê ,  Góa ê sim só͘ hoaⁿ-hí--ê ,  Góa ū chiong Góa ê sîn hō͘ i ,  i beh chiong kong-lí thoân hō͘ gōa-pang , 2 I bô soan-hoa ,  bô chhut-siaⁿ ,  ia̍h bô hō͘ ke-lō͘--nih thiaⁿ-kìⁿ i ê siaⁿ , 3 Siū-siong ê lô͘-úi ,  i bô at-chi̍h ,  beh hoa ê teng-hé ,  i bô phah-sit ;  i chiàu chin-si̍t ,  chiong kong-lí thoân-pò͘ , 4 I bô chhìn-sim ,  ia̍h bô sit-táⁿ ,  ti̍t-kàu i tī tōe-chiūⁿ siat-li̍p kong-lí ;  hái-sū lóng thèng-hāu i ê kà-sī , 5 Iâ-hô-hoa Siōng-tè ,  chhòng-chō chiah ê thiⁿ lâi thí-khui i ,  khui-khoah tōe kap i só͘-chhut--ê ,  ēng oa̍h-khì hō͘ tōe-chiūⁿ ê chèng peh-sìⁿ ,  ēng sîn-hûn hō͘ kiâⁿ tī hit téng-bīn ê lâng ê ,  kóng , 6 Góa Iâ-hô-hoa ēng kong-gī tiàu--lí ,  beh khan lí ê chhiú ,  pó-siú lí ,  hō͘ lí chòe peh-sìⁿ ê iok ê tiong-pó ,  chòe gōa-pang lâng ê kng ; 7 lâi khui chhiⁿ-mî ê ba̍k-chiu ,  chhōa siū-koaiⁿ--ê chhut-kaⁿ ;  hō͘ tiàm tī o͘-àm--ê chhut kaⁿ-lô , 8 Góa sī Iâ-hô-hoa ,  che sī Góa ê miâ ,  Góa bô chiong Góa ê êng-kng kui hō͘ pa̍t ê sîn ,  ia̍h bô chiong Góa ê miâ-siaⁿ kui-hō͘ tiau-khek ê ngó͘-siōng , 9 Khòaⁿ ah ,  chêng ê sū í-keng chiâⁿ ,  taⁿ Góa ia̍h beh chiong sin ê sū kóng-bêng ;  chiah ê sū bē hoat-khí í-chêng ,  Góa chiū kóng hō͘ lín thiaⁿ , 10 Kè-hái-ê ,  kap hái-lāi só͘-ū--ê ,  hái-sū kap kî-tiong khiā-khí ê peh-sìⁿ ,  lóng tio̍h ǹg Iâ-hô-hoa chhiùⁿ sin ê koa ,  tùi tōe-ke̍k o-ló I , 11 Khòng-iá kap kî-tiong ê siâⁿ ,  kap Ki-ta̍t lâng khiā-khí ê hiuⁿ-siā ,  lóng tio̍h chhut-siaⁿ ;  Se-la̍h khiā-khí ê peh-sìⁿ tio̍h chhiùⁿ-koa ,  tī soaⁿ-téng--ê tio̍h chhut tōa-siaⁿ , 12 In tio̍h chiong êng-kng kui hō͘ Iâ-hô-hoa ,  tī hái-sū-tiong pò-iông I ê miâ-siaⁿ , 13 Iâ-hô-hoa beh chhin-chhiūⁿ ióng-béng ê lâng chhut-khì ;  beh chhin-chhiūⁿ kau-chiàn ê lâng kek-tōng jia̍t-sim  ;  beh âu-kiò ,  tōa-siaⁿ hoah ,  beh ēng tōa khùi-la̍t kong-kek I ê tùi-te̍k , 14 Góa kú-kú bô khui-chhùi ,  chēng-chēng ka-kī at-chí ;  taⁿ Góa beh âu-kiò ,  chhin-chhiūⁿ beh siⁿ ê hū-jîn-lâng ;  Góa beh hā-hā-chhoán bōe chih khùi , 15 Góa beh hō͘ tōa-soaⁿ sió-soaⁿ pìⁿ-chòe pha-hng ,  hō͘ hit téng-bīn ê hoe-chháu lóng ko͘-tâ ;  Góa beh hō͘ kang-hô pìⁿ-chòe chiu-sū ,  hō͘ chúi-tî lóng ta--khì , 16 Góa beh chhōa chhiⁿ-mî--ê kiâⁿ in m̄-bat ê tō-lō͘ ;  chhōa in kiâⁿ m̄-bat ê lō͘-kèng ;  tī in ê bīn-chêng hō͘ o͘-àm pìⁿ-chòe kng-bêng ,  hō͘ oan-khiau pìⁿ-chòe pîⁿ-ti̍t ,  Chiah ê sū Góa lóng beh kiâⁿ ,  ia̍h bô pàng-sak in , 17 Óa-khò tiau-khek ê ngó͘-siōng ,  tùi chù-chō ê ngó͘-siōng kóng ,  Lí sī goán ê Siōng-tè ,  chit-hō lâng siū kóaⁿ-cháu ,  tōa kiàn-siàu , 18 Lín chhàu-hī-lâng-ê tio̍h thiaⁿ ;  lín chhiⁿ-mî--ê tio̍h khòaⁿ ,  hō͘ lín ōe khòaⁿ-kìⁿ , 19 Góa ê lô͘-po̍k í-gōa ,  chī-chūi chhiⁿ-mî ah? Chī-chūi chháu-hī lâng chhin-chhiūⁿ Góa só͘ chhe ê sù-chiá ah? chī-chūi chhiⁿ-mî chhin-chhiūⁿ hit-ê kap Góa hô-hó--ê ,  á-sī chhiⁿ-mî chhin-chhiūⁿ Iâ-hô-hoa ê lô͘-po̍k ah?20 Lí khòaⁿ-kìⁿ chōe-chōe tāi-chì ia̍h bô chù-ì ;  khui hī-khang ,  iā bô thiaⁿ-kìⁿ , 21 Iâ-hô-hoa in-ūi ka-kī ê kong-gī ,  hoaⁿ-hí hō͘ lu̍t-hoat chòe tōa chòe chun-kùi , 22 Chóng-sī chit ê peh-sìⁿ sī siū chhiúⁿ-toa̍t--ê ;  tī soaⁿ-hia̍t siū tng-tio̍h ,  koaiⁿ-ba̍t tī kaⁿ--nih ;  in hō͘ lâng lia̍h-tio̍h ,  bô lâng chín-kiù ;  hō͘ lâng chhiúⁿ-lia̍h--khì ,  bô lâng kóng ,  Pàng i tò--khì , 23 Lín tiong-kan chī-chūi khéng àⁿ hī-khang thiaⁿ che? chī-chūi khéng liû-sim ,  āu-lâi thiaⁿ-thàn i ah?24 Chī-chūi chiong Ngá-kok kau i hō͘ lâng chhiúⁿ ,  chiong Í-sek-lia̍t kau hō͘ chha̍t ah? kiám-m̄-sī Iâ-hô-hoa ,  lán só͘ tek-chōe--ê mah? in m̄-khéng kiâⁿ I ê tō-lō͘ ,  ia̍h m̄-khéng thiaⁿ-thàn I ê lu̍t-hoat , 25 Só͘-í I chiong béng-lia̍t ê siū-khì ,  kap cheng-chiàn ê hiông-béng ,  piàⁿ tī i ê sin-chiūⁿ ;  tī i ê sì-ûi chhin-chhiūⁿ hé-to̍h ,  i iáu m̄-chai ;  hé sio-tio̍h i ,  i ia̍h bô khòa-ì , 
