1 Iâ-hô-hoa án-ni kóng ,  Thiⁿ sī Góa ê chō-ūi ,  tōe sī Góa ê kha-ta̍h-í ;  lín beh kā Góa khí sím-mi̍h hō ê chhù? sím-mi̍h hō ê só͘-chāi ,  sī chòe Góa an-hioh ê tōe-hng ah?2 Iâ-hô-hoa kóng ,  Chiah-ê lóng sī Góa ê chhiú só͘ chhòng-chō ê ,  só͘-í chiah-ê chiū lóng ū ;  chóng-sī Góa só͘ khòaⁿ-kò͘--ê ,  chiū-sī khiam-hu sim thòng-hóe ,  in-ūi Góa ê ōe lâi ngia̍uh-ngia̍uh-chhoah ê lâng , 3 Thâi-gû bô koh-iūⁿ thâi-lâng ;  hiàn iûⁿ bô koh-iūⁿ kòng-chi̍h káu ām-kún ;  hiàn lé-mi̍h bô koh-iūⁿ hiàn ti-huih ;  sio jú-hiuⁿ bô koh-iūⁿ o-ló ngó͘-siōng ;  in kéng ka-kī ê tō-lō͘ ,  sim hoaⁿ-hí in khó-ò͘ⁿ ê sū , 4 Góa ia̍h kéng bê-he̍k in ê sū ,  hō͘ in só͘ kiaⁿ-hiâⁿ--ê lîm-kàu in ;  in-ūi Góa kiò ,  bô lâng ìn ;  Góa kóng-ōe ,  in bô thiaⁿ-thàn ;  hoán-tńg kiâⁿ Góa ba̍k-chiu-tiong khòaⁿ-chòe pháiⁿ--ê ,  kéng Góa só͘ bô hoaⁿ-hí--ê , 5 Lín in-ūi Iâ-hô-hoa ê ōe lâi ngia̍uh-ngia̍uh-chhoah ê lâng ,  tio̍h thiaⁿ I ê ōe ;  Lín ê hiaⁿ-tī oàn-hūn lín ,  in-ūi Góa ê miâ kek-tio̍k lín--ê ,  bat kóng ,  Goān Iâ-hô-hoa tit-tio̍h êng-kng ,  hō͘ goán tit-tio̍h khòaⁿ-kìⁿ lín ê hoaⁿ-hí ;  chóng-sī in beh tú-tio̍h kiàn-siàu , 6 Ū soan-hoa ê siaⁿ tùi siâⁿ-lāi chhut ,  ū siaⁿ tùi tiān-lāi chhut ,  chiū-sī Iâ-hô-hoa pò-èng I ê tùi-te̍k ê siaⁿ , 7 Sek-an iáu-bē tú-tio̍h siⁿ-kiáⁿ ê kan-khó͘ ,  chiū seng-sán ;  iáu-bē chai thàng-thiàⁿ ,  chiū siⁿ ta-po͘-kiáⁿ , 8 Chhin-chhiūⁿ chit-hō sū ,  chī-chūi bat thiaⁿ-kìⁿ? chiah ê sū chī-chūi bat khòaⁿ-kìⁿ ah? kok kiám-ōe chi̍t-ji̍t lâi siⁿ? peh-sìⁿ kiám-ōe tiap-á-kú lâi chhut-sì? in-ūi Sek-an chi̍t-ē tú-tio̍h siⁿ-kiáⁿ ê kan-khó͘ ,  chiū siⁿ kiáⁿ-jî , 9 Iâ-hô-hoa kóng ,  Góa í-keng hō͘ i lîm-phûn ,  kiám-bô hō͘ i siⁿ-chhut mah? Lí ê Siōng-tè kóng ,  Góa hō͘ lâng siⁿ-kiáⁿ--ê ,  kiám koaiⁿ-ba̍t i ê thai mah?10 Lín chiah-ê thiàⁿ Iâ-lō͘-sat-léng--ê ,  tio̍h kap i tâng khoài-lo̍k ,  ūi i hoaⁿ-hí ;  lín ūi-tio̍h i pi-ai--ê ,  taⁿ tio̍h kap i hoaⁿ-hí khoài-lo̍k , 11 Tì-kàu lín thang suh i ê an-ùi ê lin-thâu lâi tit-tio̍h pá ;  hō͘ lín tit-tio̍h i hong-sēng ê êng-kng ,  chhin-chhiūⁿ chhē-tio̍h lín móa-sim hoaⁿ-hí , 12 Iâ-hô-hoa án-ni kóng ,  Khòaⁿ ah ,  Góa beh hō͘ pêng-an khui-khoah kàu tī i ,  chhin-chhiūⁿ kang-hô ;  hō͘ lia̍t-kok ê êng-kng kàu tī i ,  chhin-chhiūⁿ tiòng-móa ê hô ;  lín beh hióng-siū i ,  lín beh tit-tio̍h phō tī sin-piⁿ ,  iô tī kha-thâu-u-téng , 13 Chhin-chhiūⁿ lâng tit-tio̍h i ê lāu-bú an-ùi--i ,  Góa ia̍h beh án-ni an-ùi lín ;  lín ia̍h beh tī Iâ-lō͘-sat-léng tit-tio̍h an-ùi , 14 Lín khòaⁿ-kìⁿ ,  sim chiū khoài-lo̍k ;  lín ê kut beh tit-tio̍h lūn-te̍k ,  chhin-chhiūⁿ nńg-nńg ê chháu chi̍t-iūⁿ ;  koh Iâ-hô-hoa ê chhiú beh hián-hiān tī I ê lô͘-po̍k ;  I ia̍h beh siū-khì I ê tùi-te̍k , 15 Khòaⁿ ah ,  Iâ-hô-hoa beh tī hé-tiong kàng-lîm ,  I ê chhia chhin-chhiūⁿ kńg-lê-hong ,  ēng tōa siū-khì kiâⁿ pò-èng ,  ēng hé-iām kiâⁿ chek-hoa̍t , 16 In-ūi Iâ-hô-hoa beh ēng hé ēng to kap it-chhè ū hiat-khì ê lâng cheng-chiàn ,  hō͘ Iâ-hô-hoa só͘ thâi-sí-ê chōe-chōe , 17 Hiah-ê hun-piat chòe-sèng ,  chheng-khì ka-kī--ê ,  chìn-ji̍p tī hn̂g-lāi ,  kun-tè hit tiong-kan chi̍t ê lâng ê āu-bīn ,  chia̍h ti-bah kap khó-ò͘ⁿ ê mi̍h kap niáu-chhú ;  in beh chòe chi̍t-ē bia̍t-bô ;  che sī Iâ-hô-hoa kóng--ê , 18 In-ūi góa chai in ê kiâⁿ-chòe kap in ê liām-thâu ;  sî kàu Góa beh chū-chi̍p bān peh-sìⁿ bān-cho̍k ;  in beh lâi ,  beh khòaⁿ Góa ê êng-kng , 19 Góa beh siat kì-hō tī in tiong-kan ;  tô-cháu--ê ,  Góa beh chhe in kàu lia̍t-kok ,  chiū-sī kàu Tha-si ,  Phó͘-le̍k ,  khui-keng ê Lō͘-tek ,  kap Thó͘-pa ,  Ngá-oân ,  kap pêng-sò͘ bē ū thiaⁿ-kìⁿ Góa ê miâ-siaⁿ ,  bē ū khòaⁿ-kìⁿ Góa ê êng-kng ,  hn̄g-hn̄g ê hái-sū ;  in beh chiong Góa ê êng-kng thoân-pò tī lia̍t-kok-tiong , 20 In beh sàng lín ê chèng hiaⁿ-tī tùi lia̍t-kok-tiong tò--lâi ,  hō͘ in ū-ê khiâ-bé ,  ū-ê chē-chhia ,  chē-kiō ,  khiâ-lô ,  khiâ lo̍k-tô ,  kàu Góa ê sèng-soaⁿ Iâ-lō͘-sat-léng ,  chòe lé-mi̍h hiàn-hō͘ Iâ-hô-hoa ,  chhin-chhiūⁿ Í-sek-lia̍t lâng ēng chheng-khì ê khì-kū tóe lé-mi̍h ,  hiàn tī Iâ-hô-hoa ê chhù ;  che sī Iâ-hô-hoa kóng--ê , 21 Iâ-hô-hoa kóng ,  Góa beh tùi in tiong-kan ,  chhú lâng chòe chè-si ,  chòe Lī-bī lâng , 22 Iâ-hô-hoa kóng ,  In-ūi Góa só͘ chō ê sin-thiⁿ sin-tōe ,  tī Góa ê bīn-chêng tn̂g-tn̂g tī-teh ;  chhin-chhiūⁿ án-ni ,  lín ê hō͘-è kap lín ê miâ-jī ,  ia̍h beh tn̂g-tn̂g tī-teh , 23 Ta̍k-pái tú-tio̍h ge̍h ê chhoe-it ,  ta̍k-pái tú-tio̍h an-hioh-ji̍t ,  kìⁿ-nā ū hiat-khì--ê ,  beh kàu Góa ê bīn-chêng kūi-pài ;  che sī Iâ-hô-hoa kóng--ê , 24 In beh chhut-khì khòaⁿ hiah ê pōe-ge̍k Góa ê lâng ê sin-si ;  in-ūi in ê thâng bōe sí ,  in ê hé bōe hoa ;  kìⁿ-ū hiat-khì--ê lóng beh iàm-ò͘ⁿ in , 
