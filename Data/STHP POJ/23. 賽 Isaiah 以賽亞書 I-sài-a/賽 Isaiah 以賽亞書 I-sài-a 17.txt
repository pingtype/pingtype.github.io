1 Lūn Tāi-má-sek ê be̍k-sī , 	Khòaⁿ ah ,  Tāi-má-sek í-keng siū hòe--khì ,  bô koh chòe siâⁿ ,  tek-khak pìⁿ-chòe hāu-phiaⁿ-phè ê tui , 2 A-lô-jíⁿ ê siâⁿ í-keng siū pàng-sak ,  tek-khak chiâⁿ-chòe chhī-iûⁿ ê só͘-chāi ;  iûⁿ tó tī-hia ,  bô lâng phah-kiaⁿ in , 3 Í-hoat-liân ê soaⁿ-chē ,  Tāi-má-sek ê kok-koân ,  A-lân só͘ chhun ê peh-sìⁿ ,  lóng beh chhin-chhiūⁿ Í-sek-lia̍t ê êng-kng bô--khì ;  che sī bān-kun ê Iâ-hô-hoa kóng ê , 4 Kàu hit-ji̍t Ngá-kok ê êng-kng beh soe-po̍h ,  i ê pûi ê sin-thé beh siau-sán , 5 Chiū beh chhin-chhiūⁿ siu-koah ê lâng siu gō͘-kak ,  ēng chhiú koah hiah ê sūi ;  koh chhin-chhiūⁿ lâng tī Lī-hoa̍t-im ê soaⁿ-kok khioh be̍h-seh , 6 In tiong-kan só͘ chhun--ê bô lōa-chōe ,  chhin-chhiūⁿ lâng kòng kaⁿ-ná-chhiū ,  tī tē-it-koâiⁿ ê ki-bé ,  chí-ū nn̄g saⁿ lia̍p ,  tī ké-chí-chhiū chhun-hn̄g ê ki-bé ,  chí-ū sì gō͘ lia̍p ;  che sī Iâ-hô-hoa Í-sek-lia̍t ê Siōng-tè kóng ê , 7 Tng hit-ji̍t lâng beh gióng-bōng chō-hòa i ê Chú ,  ba̍k-chiu beh koan-khòaⁿ Í-sek-lia̍t ê Sèng--ê , 8 In bô koh gióng-bōng ka-kī ê chhiú só͘ khí ê chè-tôaⁿ ,  bô koh koan-khòaⁿ ka-kī ê chńg-thâu-á só͘-chō ê chhâ-thiāu ,  á-sī ji̍t ê siōng , 9 Tī hit-ji̍t in kian-kò͘ ê siâⁿ beh chhin-chhiūⁿ chhiū-nâ-lāi kap soaⁿ-bé-liu só͘ khì-sak ê só͘-chāi ,  chiū-sī in chá-chêng tī Í-sek-lia̍t lâng ê bīn-chêng só͘ khì-sak--ê ;  án-ni tōe chiū pha-hng , 10 In-ūi lí bōe kì--tit kiù lí ê Siōng-tè ,  bô kì-liām chòe lí ê khùi-la̍t ê chio̍h-pôaⁿ ;  só͘-í lí chai chin sim-sek ê chhiū-á-chai ,  ia̍h chèng pa̍t-iūⁿ ê chéng , 11 Chai-chèng ê ji̍t lí kā i ûi lî-pa ;  kàu chá-khí sî ,  hō͘ lí só͘-chèng-ê khui-hoe ;  chóng-sī tī iu-khó͘ choa̍t-bāng thàng-thiàⁿ ê ji̍t ,  só͘ siu-koah-ê lóng pe-le(**pe)--khì , 12 Thiaⁿ ah ,  ū chōe-chōe peh-sìⁿ ê siaⁿ ,  in hōa-hōa-háu chhin-chhiūⁿ hái ê hōa-hōa-háu ;  ū lia̍t-kok ê cháu-chông ,  in cháu-chông chhin-chhiūⁿ tōa-chúi ê cháu-chông , 13 Lia̍t-pang cháu-chông ,  chhin-chhiūⁿ chōe-chōe chúi ê cháu-chông ;  chóng-sī Siōng-tè hoah in ,  in chiū cháu--khì hn̄g-hn̄g koh siū tui-kóaⁿ ,  chhin-chhiūⁿ soaⁿ-téng hong-chêng ê chho͘-khng ,  koh chhin-chhiūⁿ tōa-hong thâu-chêng teh kńg ê mi̍h , 14 Ê-hng sî ū kiaⁿ-hiâⁿ ;  thiⁿ iáu-bē kng ,  in chiū bô--khì ;  che sī chhiúⁿ goán ê lâng só͘ tit-tio̍h ê hūn ,  sī kiap goán ê lâng ê pò-èng , 
