1 Lūn īⁿ-siōng ê soaⁿ-kok ê be̍k-sī , 	Ū sím-mi̍h tāi-chì ,  hō͘ lí ê peh-sìⁿ lóng chiūⁿ chhù-téng ah?2 Lí móa-sì-kòe hoah-hiàm ,  tōa-tōa soan-hoa ê siâⁿ ,  hoaⁿ-hí ê siâⁿ ah ,  lí tiong-kan siū-thâi--ê m̄-sī hō͘ to thâi ,  ia̍h m̄-sī ūi-tio̍h kau-chiàn lâi sí , 3 Lí só͘ ū ê koaⁿ-tiúⁿ chòe chi̍t-ē tô-cháu ,  lóng hō͘ kia̍h-keng ê lâng só͘ khún-pa̍k ;  lín tiong-kan it-chhè hō͘ lâng chhē--tio̍h ê ,  chòe chi̍t-ē siū khún-pa̍k ,  in pún sī cháu-khì hn̄g-hn̄g--ê , 4 Só͘-í góa kóng ,  Lín oa̍t-cháu bô khòaⁿ góa ,  góa beh thòng-sim thî-khàu ;  bo̍h-tit in-ūi góa ê peh-sìⁿ siū húi-hoāi ,  lâi bián-kióng an-ùi góa , 5 In-ūi Chú ,  bān-kun ê Iâ-hô-hoa ,  hō͘ īⁿ-siōng ê soaⁿ-kok ū kiáu-jiáu thún-ta̍h bê-loān ê ji̍t ,  siâⁿ tú-tio̍h kong-phòa ,  ai-kiò ê siaⁿ thàu-kàu soaⁿ-kan , 6 Í-lân tòa chìⁿ-tē ,  koh ū chài-peng ê chhia kap bé-peng ;  Kiat-jíⁿ the̍h-chhut tîn-pâi , 7 Lí súi ê soaⁿ-kok ,  chiàn-chhia móa-móa ,  ia̍h ū bé-peng tī siâⁿ-mn̂g chêng pâi-lia̍t , 8 I tû-khì Iû-tāi ê jia-cha̍h ;  hit-ji̍t lí chiū chhâ-khòaⁿ kun-chong-ke̍k ê kun-khì ; 9 lín khòaⁿ-kìⁿ Tāi-pi̍t ê siâⁿ ê phòa-khiah chin-chōe ;  chiū chek-chū ē-tî ê chúi , 10 Koh sǹg Iâ-lō͘-sat-léng ê chhù-the̍h ,  chiong chhù thiah-húi lâi siu-pó͘ siâⁿ-chhiûⁿ , 11 Koh tī nn̄g ê chhiûⁿ ê tiong-kan khui chi̍t ê thâm ,  lâi tóe kū-tî ê chúi ;  chóng-sī lín bô gióng-bōng chòe i ê ,  iā bô siūⁿ-tio̍h tùi kó͘-chá chiâⁿ i ê , 12 Tng hit-ji̍t Chú bān-kun ê Iâ-hô-hoa kah lâng thî-khàu ,  ai-siong thì thâu-mn̂g ,  hâ môa-pò͘ ; 13 khòaⁿ ah ,  ū hoaⁿ-hí khoài-lo̍k ,  thâi-gû tó iûⁿ ,  chia̍h-bah lim-chiú ,  kóng ,  Chòe lán chia̍h chòe lán lim ,  in-ūi bîn-á-ji̍t beh sí--lah , 14 Bān-kun ê Iâ-hô-hoa tùi góa ê hī-khang chí-sī góa ,  kóng ,  Lín chit ê chōe koat-toàn bōe sià-bián--tit ,  ti̍t-kàu lín sí ;  che sī Chú ,  bān-kun ê Iâ-hô-hoa kóng ê , 15 Chú ,  bān-kun ê Iâ-hô-hoa ,  án-ni kóng ,  Khì ah ,  lí khì kìⁿ chit ê chiáng khò͘-pâng ê  ,  chiū-sī koán-ke ê Siā-pek-ná ,  tùi i kóng Lí tī-chia siáⁿ-sū?16 Lí tī-chia ū sím-mi̍h lâng ,  hō͘ lí tī-chia ūi-tio̍h ka-kī phah hûn-bōng? I tī koâiⁿ ê só͘-chāi ūi ka-kī phah hûn-bōng ,  ūi ka-kī tī chio̍h-pôaⁿ chō chi̍t ê khiā-khí ê só͘-chāi , 17 Khòaⁿ ah ,  Iâ-hô-hoa beh chhin-chhiūⁿ tōa-la̍t ê lâng chīn-la̍t kā lí hiat--khì ;  iā beh kā lí pau ba̍t-ba̍t ;  I beh chiong lí kńg chiâⁿ chi̍t-kńg ,  hiat tī khui-khoah ê só͘-chāi chhin-chhiūⁿ hiat kiû , 18 Lí chòe chú-lâng ê ke ê lêng-jio̍k--ê ,  beh sí tī-hia ;  lí êng-kng ê chhia iā beh tī-hia , 19 Góa beh kek lí ê chit ,  lut lí ê ūi , 20 Kàu hit-ji̍t Góa beh tiàu Góa ê lô͘-po̍k ,  Hi-le̍k-ka ê kiáⁿ Í-lī-a-kèng ,  lâi ; 21 Góa beh chiong lí ê gōa-phàu hō͘ i chhēng ,  chiong lí ê io-tòa hō͘ i hâ ,  chiong lí ê chèng-sū ê koân ,  kau i ê chhiú ;  i beh chòe Iâ-lō͘-sat-léng khiā-khí ê peh-sìⁿ kap Iû-tāi ê ke ê pē , 22 Góa beh chiong Tāi-pi̍t ê ke ê choān-sî hē tī i ê keng-thâu ;  i khui ,  chiū bô lâng ōe koaiⁿ ,  i koaiⁿ ,  chiū bô lâng ōe khui , 23 Góa beh kiàn-li̍p i chhin-chhiūⁿ teng tèng tī kian-kò͘ ê só͘-chāi ;  i beh kā i ê lāu-pē ê ke chòe êng-kng ê chō-ūi , 24 Lâng beh chiong i ê lāu-pē ê ke chiah ê êng-kng kiáⁿ kap sun ,  hoān-nā khì-kū ê sòe-ê ,  tùi pôaⁿ kàu pân ê khì-kū ,  lóng tiàu tī i ê téng-bīn , 25 Bān-kun ê Iâ-hô-hoa kóng ,  Tng hit-ji̍t tèng tī kian-kò͘ ê só͘-chāi ê teng beh sê--lo̍h-khì ;  beh siū chhò-tn̄g ka-la̍uh lo̍h-khì ,  tiàu tī i ê téng-bīn ê mi̍h beh bô--khì ;  in-ūi che sī Iâ-hô-hoa kóng ê , 
