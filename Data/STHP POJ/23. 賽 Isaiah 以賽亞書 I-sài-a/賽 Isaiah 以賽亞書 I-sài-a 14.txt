1 Iâ-hô-hoa beh lîn-bín Ngá-kok ,  beh koh kéng Í-sek-lia̍t ,  chiong in an-tì tī pún só͘-chāi ,  kià-kha-ê beh kui-óa in ,  kap Ngá-kok ke liân-ha̍p , 2 Lia̍t-pang beh chiong in tòa-tò--lâi pún só͘-chāi ;  Í-sek-lia̍t ke beh tī Iâ-hô-hoa ê tōe tit-tio̍h in chòe lô͘-po̍k lú-pī ,  ia̍h beh chhiúⁿ-lia̍h chêng chhiúⁿ-lia̍h in--ê ,  koán-hat chêng ap-chè in--ê , 3 Tng Iâ-hô-hoa hō͘ lí thoat-lī kan-khó͘ hoân-ló ,  kap lâng bián-kióng lí chòe ê khó͘-kang ,  tit-tio̍h pêng-an ê ji̍t , 4 lí beh chòe chit ê koa lūn Pa-pí-lûn ông ,  kóng ,  Chè-ap lâng-ê ,  cháiⁿ-iūⁿ kéng-jiân bô--khì! le̍k-sek lâng ê ,  cháiⁿ-iūⁿ kéng-jiân bô-khì!5 Iâ-hô-hoa ū at-chi̍h pháiⁿ-lâng ê koáiⁿ ,  kap koán-hat lâng--ê ê koân-pèng , 6 chiū-sī tī siū-khì-tiong liân-liân phah chiah ê peh-sìⁿ ê ,  tī siū-khì-tiong koán-hat lia̍t-kok ,  kiâⁿ khún-pek bô lâng chó͘-chí ê , 7 Taⁿ choân-tōe tit-tio̍h an-hioh pêng-chēng ;  lâng lóng chhut hoaⁿ-hí ê siaⁿ , 8 Siông-chhiū kap Lī-pa-lùn ê pek-hiuⁿ-chhiū ,  lóng in-ūi lí hoaⁿ-hí ,  kóng ,  Tùi lí tó--lo̍h-khì ,  bô lâng koh chiūⁿ-lâi chhò goán , 9 Lí lo̍h--khì ê sî ,  im-kan chiū ūi lí tín-tāng ,  lâi ngiâ-chih lí ;  koh in-ūi lí keng-tāng hiah ê bat tī sè-kan chòe léng-siù ê im-hûn ;  ia̍h hō͘ hiah ê bat chòe lia̍t-kok ê kun-ông ê lóng tùi i ê chō-ūi khiā--khí-lâi , 10 In lóng beh ìn lí kóng ,  Lí ia̍h pìⁿ-chòe loán-jio̍k chhin-chhiūⁿ goán mah? lí ia̍h kap goán saⁿ-chhin-chhiūⁿ mah?11 Lí ê ui-hong kap lí ê khîm-sek ê siaⁿ ,  lóng lo̍h kàu im-kan ;  pho͘ tī lí ê ē-bīn--ê sī thâng ,  khàm tī lí ê téng-bīn--ê sī chhu , 12 Thiⁿ-kng-chá ê khé-bêng-chhiⁿ ah ,  lí cháiⁿ-iūⁿ tùi thiⁿ tūi-lo̍h! lí chit-ê kong-phòa lia̍t-kok--ê ,  cháiⁿ-iūⁿ siū khám-tó tī tōe-chiūⁿ , 13 Lí ê sim-lāi bat kóng ,  Góa beh chiūⁿ-kàu thiⁿ-téng ,  góa beh kú-khí góa ê chō-ūi tī Siōng-tè chèng-chhiⁿ ê téng-bīn ;  góa beh chē tī chū-hōe ê soaⁿ ,  tī pak-hng ê ke̍k-thâu , 14 Góa beh chiūⁿ-kàu pí hûn khah-koâiⁿ ê téng-bīn ;  góa beh kap Chì-koâiⁿ-ê pîⁿ-téng , 15 Chóng-sī lí beh tūi-lo̍h im-kan ,  kàu chhim khiⁿ ê ke̍k-thâu , 16 Hoān-nā khòaⁿ-kìⁿ lí-ê lóng beh chù-ba̍k khòaⁿ lí ,  liû-sim siūⁿ lí ,  kóng , 17 Hō͘ tōa-tōe iô-choah ,  hō͘ lia̍t-kok tín-tāng ,  hō͘ sè-kài pha-hng ,  hō͘ siâⁿ-chhiûⁿ chhia-tó ,  bô tháu-pàng siū-lia̍h ê lâng tò--khì in tau ,  sī chit ê lâng mah?18 Lia̍t-kok ê kun-ông lóng ta̍k-ê ū êng-kng ,  khùn tī i ê bōng , 19 To̍k-to̍k lí siū hiat-ka̍k ,  bōe tit-tio̍h ji̍p lí ê bōng ,  chhin-chhiūⁿ thang iàm-chiān ê ki ,  ēng siū-thâi ê lâng chòe saⁿ ,  chiū-sī siū to chha̍k-sí ,  tūi-lo̍h khiⁿ-tiong chio̍h-thâu hit-ūi--ê ;  lí koh chhin-chhiūⁿ siū thún-ta̍h ê sin-si , 20 Lí bōe tit-tio̍h kap in tâng bâi-chòng ,  in-ūi lí pāi-hoāi lí ê kok ,  thâi-sí lí ê peh-sìⁿ ;  pháiⁿ-lâng ê hō͘-è tek-khak éng-oán bô-miâ , 21 In-ūi chó͘-kong ê chōe ,  tio̍h pī-pān thâi-sí in ê kiáⁿ-sun ,  bián-tit in heng-khí lâi chiàm-tōe ,  khí siâⁿ piàn sè-kan , 22 Bān-kun ê Iâ-hô-hoa kóng ,  Góa beh khí-lâi kong-kek in ,  beh tùi Pa-pí-lûn tû-bia̍t i ê miâ ,  kap só͘-chhun-ê ,  í-ki̍p i ê kiáⁿ i ê sun ;  che sī Iâ-hô-hoa kóng ê , 23 Góa beh hō͘ i ê tōe chòe hô-ti só͘ tiàm ê ūi ,  koh pìⁿ-chòe chúi-tî ;  Góa beh ēng bia̍t-bô ê sàu-chiú(**chhiú) sàu-tû i ;  che sī bān-kun ê Iâ-hô-hoa kóng ê , 24 Bān-kun ê Iâ-hô-hoa ū chiù-chōa kóng ,  Góa só͘ siūⁿ-ê koat-toàn beh chiâⁿ ;  Góa só͘ tiāⁿ-tio̍h-ê koat-toàn kiàn-li̍p , 25 Góa beh phah-pāi A-su̍t lâng tī Góa ê tōe ,  thún-ta̍h i tī Góa ê soaⁿ ;  i ê taⁿ beh lī-khui Góa ê peh-sìⁿ ;  i ê tāng-tàⁿ beh lī-khui Góa ê peh-sìⁿ ê keng-thâu , 26 Che sī í-keng tiāⁿ-tio̍h beh kiâⁿ tī choân-tōe ê chí-ì ;  che sī chhun tī bān-kok téng-bīn ê chhiú , 27 Bān-kun ê Iâ-hô-hoa í-keng tiāⁿ-tio̍h chí-ì ,  chī-chūi ōe hòe-bô i? I ê chhiú í-keng chhun-chhut ,  chī-chūi ōe hō͘ i kiu tò-tńg?28 A-hap-su ông sí hit-nî ,  ū chit ê be̍k-sī , 29 Hui-lī-sū ê choân-tōe ah ,  bo̍h-tit in-ūi phah lí ê koáiⁿ í-keng chi̍h lâi hoaⁿ-hí ;  in-ūi tùi chôa ê nn̄g beh siⁿ-chhut to̍k-chôa ,  i só͘-siⁿ-ê sī pe ê hé-chôa , 30 Sòng-hiong lâng ê tōa-kiáⁿ beh tit-tio̍h chia̍h ,  khiàm-kheh ê lâng beh an-jiân tó-teh ;  Góa beh ēng ki-hng gō-sí lí ê chéng-lūi ,  i beh thâi-sí lí só͘-chhun-ê , 31 Mn̂g--ah ,  tio̍h thî-khàu ;  siâⁿ--ah ,  tio̍h âu-kiò ;  Hui-lī-sū choân-tōe ah ,  lí siau-bô lah ;  in-ūi ū ian tùi pak--sì lâi ,  i ê peng-teng bô chi̍t-ê làu-tīn , 32 Beh cháiⁿ-iūⁿ ìn lia̍t-kok ê sù-chiá ah? Tio̍h kóng ,  Iâ-hô-hoa kiàn-li̍p Sek-an ,  I ê peh-sìⁿ-tiong khùn-khó͘ ê lâng beh tâu-hioh tī hit lāi-bīn , 
