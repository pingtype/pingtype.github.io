1 Lūn Ai-ki̍p ê be̍k-sī , 	Khòaⁿ ah ,  Iâ-hô-hoa chē kín-kín ê hûn lîm-kàu Ai-ki̍p ;  Ai-ki̍p ê ngó͘-siōng tī I ê bīn-chêng ngia̍uh-ngia̍uh-chhoah ;  Ai-ki̍p lâng ê sim tī lāi-bīn siau-iûⁿ , 2 Góa beh kek-tōng Ai-ki̍p lâng kong-kek Ai-ki̍p lâng ,  hiaⁿ-tī kong-kek hiaⁿ-tī ,  chhù-piⁿ kong-kek chhù-piⁿ ,  siâⁿ kong-kek siâⁿ ,  kok kong-kek kok , 3 Ai-ki̍p lâng ê sim-sîn beh tī lāi-bīn sit-táⁿ ;  Góa beh pāi-hoāi in ê kè-bô͘ ;  in beh kiû ngó͘-siōng kap liām-chiù--ê ,  chòe tâng-ki ê ,  kiâⁿ siâ-su̍t ê , 4 Góa beh chiong Ai-ki̍p lâng kau tī chân-jím ê chú ê chhiú ,  kiông-pō ê ông beh koán-hat in ;  che sī Chú bān-kun ê Iâ-hô-hoa kóng ê , 5 Hái-tiong ê chúi beh choa̍t-tn̄g ,  hô-chúi beh siau-bô ta--khì , 6 Kang-hô beh pìⁿ chhàu-bī ,  Ai-ki̍p ê hô-chúi beh kiám-chió ,  ta-la--khì ;  lô͘-úi kap lô͘-tek lóng ko͘-tâ , 7 Hô-piⁿ kap Hô(**hô)-kháu ê chháu-po͘ ,  í-ki̍p Hô-piⁿ só͘ chai-chèng--ê lóng ko͘-tâ ,  siū sàu-tû bô--khì , 8 Thó-hî--ê beh thî-khàu ,  pàng-tiò tī Hô--nih-ê beh pi-siong ;  pha-bāng tī chúi--nih-ê beh soe-pāi , 9 Cheh iù-tōe ê ,  kap chit pe̍h-pò͘ ê ,  lóng beh kiàn-siàu , 10 Kok-ka ê thiāu-chio̍h beh tú-tio̍h phah-chhùi ,  só͘ ū ê chhiàⁿ-kang lâng sim beh hoân-ló , 11 Só-an ê siú-léng ke̍k-kî gû-gōng ;  Hoat-ló tōa tì-hūi ê bô͘-sū só͘ kè-e̍k--ê chiâⁿ-chòe gû-chhún ,  Lín thái-thó káⁿ tùi Hoat-ló kóng ,  Góa sī tì-hūi lâng ê kiáⁿ-sun ,  góa sī sian-ông ê kiáⁿ-sun?12 Lí ê tì-hūi ê lâng tī toh-lo̍h? bān-kun ê Iâ-hô-hoa lūn Ai-ki̍p só͘ tiāⁿ-tio̍h ê chí-ì ,  in thang lâi chai ,  thang kā lí kóng lah , 13 Só-an ê siú-léng lóng pìⁿ-chòe gōng ,  Lô-hut ê siú-léng lóng siū bê-he̍k ;  Ai-ki̍p chi-phài chhù-kak-thâu ê chio̍h chhōa i ê peh-sìⁿ tī bê-lō͘ , 14 Iâ-hô-hoa ēng koāi-biū ê sîn chham-ji̍p tī in tiong-kan ,  tì-kàu in chhōa Ai-ki̍p it-chhè só͘-kiâⁿ-ê lóng chha-chhok ,  chhin-chhiūⁿ chia̍h-chiú-chùi ê lâng áu-thò͘ ê sî ,  tang-tó sai-oai chi̍t-iūⁿ , 15 Ai-ki̍p ê tiong-kan ,  bô-lūn thâu kap bé ,  chang-ki kap lô͘-úi só͘ chòe ê kang ,  bô chi̍t-hāng ōe chiâⁿ , 16 Kàu hit-ji̍t Ai-ki̍p beh chhin-chhiūⁿ hū-jîn-lâng chi̍t-iūⁿ ,  koh beh kiaⁿ-hiâⁿ ngia̍uh-ngia̍uh-chhoah ,  in-ūi bān-kun ê Iâ-hô-hoa ê chhiú ê bú-lāng ,  chiū-sī I tī in ê téng-bīn só͘ bú-lāng ê , 17 Iû-tāi tōe beh chòe Ai-ki̍p só͘ kiaⁿ-hiâⁿ ê ;  kìⁿ-nā tùi i kóng-khí Iû-tāi tōe i chiū kiaⁿ-hiâⁿ ;  che sī bān-kun ê Iâ-hô-hoa tùi tī Ai-ki̍p só͘ tiāⁿ-tio̍h ê chí-ì , 18 Tng hit-ji̍t Ai-ki̍p tōe beh ū gō͘ ê siâⁿ kóng Ka-lâm ê khiuⁿ-kháu ,  koh kí bān-kun ê Iâ-hô-hoa lâi chiù-chōa ;  beh ū chi̍t-ê chheng-chòe bia̍t-bô ê siâⁿ , 19 Tng hit-ji̍t tī Ai-ki̍p tōe ê tiong-kan ,  beh ūi-tio̍h Iâ-hô-hoa khí chi̍t-chō-tôaⁿ ;  tī Ai-ki̍p ê pian-kài ,  beh ūi Iâ-hô-hoa khiā chi̍t-ki thiāu , 20 Che lóng beh tī Ai-ki̍p tōe ūi bān-kun ê Iâ-hô-hoa chòe kì-hō kap chèng-kù ;  Ai-ki̍p lâng in-ūi siū lâng ê chè-ap ,  ai-kiû Iâ-hô-hoa ,  I chiū chhe chi̍t-ūi chín-kiù--ê ,  chiū-sī ū châi-lêng--ê lâi chín-kiù in , 21 Iâ-hô-hoa beh hō͘ Ai-ki̍p lâng bat I ;  tī hit-ji̍t Ai-ki̍p lâng tek-khak bat Iâ-hô-hoa ,  ia̍h beh hiàn chè-mi̍h kap lé-mi̍h kèng-pài I ;  koh tùi Iâ-hô-hoa hē-goān siā-goān , 22 Iâ-hô-hoa beh phah Ai-ki̍p ,  ia̍h phah ,  ia̍h i-tī i ;  in beh kui-ǹg Iâ-hô-hoa ,  I beh thiaⁿ in ê kî-tó ,  lâi i-tī in , 23 Tng hit-ji̍t beh ū tōa-lō͘ tùi Ai-ki̍p thàu-kàu A-su̍t ;  A-su̍t lâng beh ji̍p Ai-ki̍p ,  Ai-ki̍p lâng ia̍h beh ji̍p A-su̍t ;  Ai-ki̍p lâng beh kap A-su̍t lâng saⁿ-kap ho̍k-sāi Iâ-hô-hoa , 24 Tng hit-ji̍t Í-sek-lia̍t beh kap Ai-ki̍p chham A-su̍t ,  saⁿ-ê pîⁿ-lia̍t ,  hō͘ tōe-chiūⁿ ê lâng tit-tio̍h hok-khì , 25 In-ūi bān-kun ê Iâ-hô-hoa sù-hok in ,  kóng ,  Ai-ki̍p Góa ê peh-sìⁿ ,  A-su̍t Góa ê chhiú só͘-chō-ê ,  Í-sek-lia̍t Góa ê sán-gia̍p ,  lóng ū hok-khì , 
