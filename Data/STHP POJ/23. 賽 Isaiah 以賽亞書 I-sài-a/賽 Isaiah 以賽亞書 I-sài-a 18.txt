1 Hā ah ,  Kó͘-si̍t chiah ê hô-gōa ,  i ê si̍t phia̍t-phia̍t háu ê tōe , 2 I chhe sù-chiá kè-hái ,  chē lô͘-úi ê chûn tī chúi-bīn ,  kóng ,  Lín chiah ê kín-khoài ê sù-chiá ,  tio̍h kàu koâiⁿ-tōa kng-ku̍t ê peh-sìⁿ hia ,  tùi khai-kok í-lâi ,  hiah ê peh-sìⁿ ke̍k-kî thang kiaⁿ ,  sī pun tōe-kài thún-ta̍h lâng ê ,  in ê tōe ū kang-hô pun-khui , 3 Sè-chiūⁿ it-chhè khiā-khí ê peh-sìⁿ ,  kap tiàm tī tōe-chiūⁿ ê lâng ah ,  soaⁿ-téng khiā tōa-kî ê sî lín tio̍h khòaⁿ ,  pûn sàu-kak ê sî lín tio̍h thiaⁿ , 4 In-ūi Iâ-hô-hoa tùi góa án-ni kóng ,  Tng ji̍t-sî ū thiⁿ-khì ê iām-jia̍t ,  siu-koah ê joa̍h-thiⁿ ū lō͘-chúi ê hûn-bū ê sî ,  Góa tī Góa khiā-khí ê só͘-chāi beh chēng-chēng chē teh-khòaⁿ , 5 Siu-koah ê tāi-seng ,  hoe í-keng khui siā ,  hoe ia̍h kiat-chiâⁿ beh se̍k ê phû-tô ,  i beh ēng liâm-á koah-khì nńg ê ki ,  koh beh chián-tû ām-ām ê tîn , 6 Lóng beh hiat hō͘ soaⁿ-kan ê eng-chiáu ,  kap tōe-chiūⁿ ê iá-siù ;  hē-thiⁿ ê eng-chiáu beh hioh tī-hia ,  tang-thiⁿ ê iá-siù lóng beh tó tī-hia , 7 Kàu hit-sî chit ê koâiⁿ-tōa kng-ku̍t ê peh-sìⁿ ,  chiū-sī tùi khai-kok í-lâi ke̍k-kî thang kiaⁿ ,  pun tōe-kài thún-ta̍h lâng ê ,  in ê tōe ū kang-hô pun-khui ,  in beh chiong lé-mi̍h hiàn hō͘ bān-kun ê Iâ-hô-hoa ,  chiū-sī hiàn-kàu Sek-an soaⁿ ,  Iâ-hô-hoa an-tì I ê miâ ê só͘-chāi , 
