1 Iâ-hô-hoa tùi góa kóng ,  Lí the̍h chi̍t ê tōa ê pâi ,  ēng lâng thong-hêng ê jī lâi siá ,  Lūn-khí Má-hek-jíⁿ-sa-la̍h-le̍k-hap-si-pā-su , 2 Góa beh kiò sêng-si̍t ê kan-chèng ,  chiū-sī chè-si O͘-lī-a ,  kap Iâ-pí-lí-ka ê kiáⁿ Sat-ka-lī-a ,  lâi chòe kan-chèng , 3 Góa kap sian-ti-niû tâng-pâng ;  i hoâi-īn siⁿ-kiáⁿ ,  Iâ-hô-hoa chiū tùi góa kóng ,  Kā i hō-miâ kiò Má-hek-jíⁿ-sa-la̍h-le̍k-hap-si-pā-su , 4 In-ūi chit ê eⁿ-á bōe hiáu kiò ,  A-pa ,  A-bú ,  ê tāi-seng ,  Tāi-má-sek ê châi-pó kap Sat-má-lī-a siū-chhiúⁿ ê mi̍h lóng poaⁿ tī A-su̍t ông ê bīn-chêng , 5 Iâ-hô-hoa koh tùi góa kóng , 6 In-ūi chit ê peh-sìⁿ iàm-chiān Se-lô-a bān-bān lâu ê chúi ,  hoaⁿ-hí Lī-sìn kap Lī-má-lī ê kiáⁿ ; 7 só͘-í Chú beh hō͘ hit ê Hô chin-tōa chin-hiông ê chúi lâu--lâi im--in ,  chiū-sī A-su̍t ông ,  kap i it-chhè ê êng-kng ,  beh pôaⁿ-kè i it-chhè ê chúi-kau ,  tiòng-móa i chiah ê hōaⁿ ; 8 beh chhiong-ji̍p Iû-tāi ,  tiòng-móa sì-kòe im ,  koâiⁿ kàu ām-kún ;  Í-má-lōe-lī ah ,  i ê si̍t thí-khui ,  piàn-móa lí ê tōe , 9 Lia̍t-kok ê peh-sìⁿ ah ,  chhut-chāi lín soan-hoa ,  kàu-bé tek-khak phò-hoāi ;  hn̄g ê lâng ah ,  tio̍h àⁿ hī-khang lâi thiaⁿ ;  chhut-chāi lín hâ-io ,  tek-khak beh phò-hoāi ,  chhut-chāi lín hâ-io ,  tek-khak beh phò-hoāi , 10 Chhut-chāi lín siat kè-bô͘ ,  tek-khak kui khang-khang ;  chhut-chāi lín gī-lūn ,  tek-khak bōe sêng-li̍p ;  in-ūi Siōng-tè kap goán tī-teh , 11 Iâ-hô-hoa ēng tōa koân-lêng ê chhiú chí-sī góa ēng ōe kéng-kài góa ,  kóng ,  M̄-thang kiâⁿ chit ê peh-sìⁿ só͘ kiâⁿ ê lō͘ ,  tùi góa kóng , 12 Chit ê peh-sìⁿ só͘ kóng kiò-chòe kiat-tóng ê ,  lín bo̍h-tit kóng chòe kiat-tóng ;  in só͘ kiaⁿ--ê ,  lín bo̍h-tit kiaⁿ ,  ia̍h bo̍h-tit lún , 13 To̍k-to̍k tio̍h chun bān-kun ê Iâ-hô-hoa chòe-sèng ;  I sī lín só͘ tio̍h kiaⁿ--ê ,  só͘ tio̍h lún--ê , 14 I beh chòe sèng-só͘ ;  ia̍h beh ǹg Í-sek-lia̍t nn̄g-ke chòe poa̍h-tó lâng ê chio̍h ,  that-gāi lâng ê chio̍h-pôaⁿ ;  ǹg Iâ-lō͘-sat-léng khiā-khí ê peh-sìⁿ ,  chòe oa̍h-tauh kap lô-bāng , 15 Chōe-chōe lâng beh tī hit téng-bīn tio̍h-tak poa̍h-tó ,  poa̍h-kàu chhùi-chhùi ,  ia̍h hō͘ i bāng-tio̍h lia̍h-tio̍h , 16 Lí tio̍h chiong kan-chèng ê ōe kńg ân-ân ,  hong-ba̍t lu̍t-hoat tī Góa ha̍k-seng ê tiong-kan , 17 Góa beh thèng-hāu Iâ-hô-hoa ,  chiū-sī ka-kī ng I ê bīn tī Ngá-kok ê ke--ê ,  góa ia̍h beh ǹg-bāng I , 18 Khòaⁿ ah ,  góa kap Iâ-hô-hoa só͘ hō͘ góa ê kiáⁿ ,  lóng sī bān-kun ê Iâ-hô-hoa ,  tiàm tī Sek-an soaⁿ-ê ,  só͘ ēng chòe tiāu-thâu kì-hō ,  tī Í-sek-lia̍t tiong--ê , 19 Nā ū lâng tùi lín kóng ,  Lín tio̍h khì mn̄g tâng-ki kap kiâⁿ siâ-su̍t--ê ,  in ê siaⁿ-im ki-ki kiu̍h-kiu̍h ,  giân-gú sòe-sòe ;  tio̍h ìn kóng ,  Peh-sìⁿ kiám m̄-tio̍h mn̄g i ê Siōng-tè mah? kiám thang ūi oa̍h-lâng khì mn̄g hiah ê sí--ê mah?20 Lâng tio̍h chiàu lu̍t-hoat kap kan-chèng ê ōe ;  nā bô thàn chit ê ōe lâi kóng ,  chiū bōe tit-tio̍h khòaⁿ-kìⁿ chá-khí-sî ê kng , 21 In beh keng-kè chit ê tōe siū kan-khó͘ siū iau-gō ;  iau-gō ê sî ,  sim-lāi ka-kī siū-khì ,  chiù-chó͘ in ê ông ,  kap in ê Siōng-tè , 22 kia̍h-thâu khòaⁿ thiⁿ ,  àⁿ-lo̍h khòaⁿ tōe ,  bô phah-sǹg it-chīn sī kan-khó͘ o͘-àm ,  kap thòng-khó͘ ê o͘-àm ,  siū kóaⁿ tī o͘-o͘ àm-àm ê lāi-bīn , 
