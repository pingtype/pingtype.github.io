1 Kàu hit-ji̍t Iâ-hô-hoa beh ēng I kong-ngī ū-la̍t ê tōa ki to hêng-hoa̍t go̍k-hî ,  chiū-sī hit-hō gâu-cháu ê chôa ,  hêng-hoa̍t go̍k-hî chiū-sī hit-hō oan-oan oat-oat ê chôa ;  ia̍h beh thâi-sí hái-tiong ê lêng , 2 Tng hit-ji̍t ū chhut hó-chiú ê phû-tô-hn̂g ,  lín tio̍h kí chit ê hn̂g chhiùⁿ-koa , 3 kóng ,  Góa Iâ-hô-hoa sī kò͘-siú phû-tô-hn̂g--ê ;  Góa sî-khek koàn-ak i ,  mî-ji̍t kò͘-siú i ,  bián-tit lâng sún-hāi i , 4 Góa bô chûn siū-khì ;  goān ū chhì-phè chi̍t-lê kap Góa kau-chiàn ,  Góa chiū hó-táⁿ chìn-chêng khì chhē i ,  kā i chòe chi̍t-ē sio--khì , 5 Nā-bô án-ni ,  hō͘ i khîⁿ-tio̍h Góa ê lêng-le̍k ,  lâi kap Góa hô-hó ;  goān i kap Góa hô-hó , 6 Chiong-lâi Ngá-kok beh tèng i ê kun ,  Í-sek-lia̍t beh hoat-gê khui-hoe ;  in ê ké-chí beh chhiong-móa sè-kài , 7 Chú phah i ,  kiám chhin-chhiūⁿ phah hiah-ê bat phah-i ê lâng mah? i siū-thâi ,  kiám chhin-chhiūⁿ hiah-ê thâi-i--ê ê siū-thâi mah?8 Lí chhe in khì ,  sī chiàu só͘ ha̍p-gî kap in saⁿ-chiⁿ ;  khí tang-hong ê ji̍t ,  chiū ēng tōa-hong kā in kóaⁿ--khì , 9 Só͘-í Ngá-kok ê chōe-ok beh án-ni tit-tio̍h sóe-tû ,  i ê chōe-kòa tit-tio̍h tû--khì ê hāu-kó ,  chāi-tī chit-ê ;  hit-sî i hō͘ chè-tôaⁿ ê chio̍h-thâu pìⁿ-chòe phah-chhùi ê he-chio̍h ;  tì-kàu chhâ-thiāu kap ji̍t-siōng bô koh khiā--teh , 10 In-ūi kian-kò͘ ê siâⁿ pìⁿ-chòe chhiⁿ-chhìn ;  lō͘-ke sòaⁿ-the̍h chhin-chhiūⁿ khòng-iá ;  gû-á beh chia̍h-chháu tī-hia ,  tó tī-hia ,  ia̍h beh chia̍h-oân i ê chhiū-ki , 11 I ê ki ko͘-tâ siū at-chi̍h ,  hū-jîn-lâng beh lâi kā i sio-lio--khì ;  in-ūi chiah ê peh-sìⁿ gōng-gōng ;  só͘-í chō-hòa in--ê ,  bô beh lîn-bín in ,  chō-chiâⁿ in--ê ,  bô beh si-un hō͘ in , 12 Kàu hit-ji̍t Iâ-hô-hoa beh khà i ê ké-chí ,  tùi Tōa-hô kàu Ai-ki̍p ê khoe ;  lín Í-sek-lia̍t lâng chi̍t-ê chi̍t-ê hō͘ I siu-khioh , 13 Tng hit-ji̍t beh pûn tōa ê hō-thâu ;  kìⁿ-nā phiau-liû tī A-su̍t tōe ,  kap siū-kóaⁿ tī Ai-ki̍p tōe-ê ,  lóng beh lâi tī sèng-soaⁿ ,  tī Iâ-lō͘-sat-léng ,  kèng-pài Iâ-hô-hoa , 
