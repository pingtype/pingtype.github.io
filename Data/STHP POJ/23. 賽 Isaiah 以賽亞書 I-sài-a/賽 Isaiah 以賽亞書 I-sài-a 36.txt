1 Hi-se-ka ông cha̍p-sì nî ,  A-su̍t ông Se-ná-ki-li̍p chiūⁿ lâi kong-kek Iû-tāi it-chhè kian-kò͘ ê siâⁿ lâi chhú i , 2 A-su̍t ông tùi La̍h-kiat chhe La̍h-pek-sa-ki chhōa tōa-tūi peng khì Iâ-lō͘-sat-léng ,  kàu Hi-se-ka ông hia ;  i chiū khiā tī téng-tî ê chúi-kau-piⁿ ,  tī phiò-pò͘ sai-hū ê chhân ê tōa-lō͘ , 3 Hit-tia̍p ū koán-ke ê Hi-le̍k-ka ê kiáⁿ Í-lī-a-kèng ,  kap su-kì Sià-pek-ná ,  kap sú-koaⁿ A-sat ê kiáⁿ Iok-a ,  chhut-lâi kìⁿ i , 4 La̍h-pek-sa-ki tùi in kóng ,  Lín khì kā Hi-se-ka kóng ,  A-su̍t ông tāi-ông án-ni kóng ,  Lí só͘ óa-khò ê ,  sī óa-khò sím-mi̍h?5 Lí kóng ,  Ū kè-bô͘ ū khùi-la̍t thang kau-chiàn ;  góa kóng che sī khang-khang ê ōe nā-tiāⁿ ;  lí tàu-tí óa-khò chī-chūi chiah pōe-poān góa ah?6 Khòaⁿ ah ,  lí só͘ óa-khò ê Ai-ki̍p sī hit ê pit-phòa ê lô͘-tek-koáiⁿ ;  lâng nā òa i ,  chiū ōe chhiah-ji̍p i ê chhiú ;  Ai-ki̍p ông Hoat-ló tùi it-chhè óa-khò i ê lâng ia̍h sī án-ni , 7 Lí nā kā góa kóng ,  Góa óa-khò Iâ-hô-hoa goán ê Siōng-tè ;  chit ê Iâ-hô-hoa kiám-m̄-sī Hi-se-ka bat hòe I ê soaⁿ-thâu-tôaⁿ kap I ê chè-tôaⁿ ,  ia̍h bat tùi Iû-tāi kap Iâ-lō͘-sat-léng ê lâng kóng ,  Lín tio̍h tī chit ê tôaⁿ-chêng kèng-pài--ê mah?8 Taⁿ chhiáⁿ lí ēng chún-tǹg hō͘ góa ê chú A-su̍t ông ,  góa hō͘ lí nn̄g-chheng chiah bé ,  khòaⁿ lí hit-bīn ōe pī-pān lâng khiâ i á-bōe , 9 Nā bōe ,  thái-thó ōe phah-thè góa ê chú chiah ê tē-it sòe ê lô͘-po̍k-tiong chi̍t ê kun-tiúⁿ ,  ia̍h kéng-jiân óa-khò Ai-ki̍p ,  ài tit-tio̍h chiàn-chhia kap bé-peng ah?10 Taⁿ góa chiūⁿ-lâi kong-kek húi-bia̍t chit ê tōe ,  kiám bô Iâ-hô-hoa ê ì-sù mah? Iâ-hô-hoa hoan-hù góa kóng ,  Lí chiūⁿ-khì kong-kek húi-bia̍t chit ê tōe , 11 Í-lī-a-kèng ,  Sià-pek-ná ,  Iok-a tùi La̍h-pek-sa-ki kóng ,  Kiû lí ēng A-lân ê ōe kap lí ê lô͘-po̍k kóng ;  in-ūi goán ōe hiáu thiaⁿ ;  m̄-thang ēng Iû-tāi ê ōe kap goán kóng ,  hō͘ siâⁿ-téng ê peh-sìⁿ hī-khang thiaⁿ-kìⁿ , 12 La̍h-pek-sa-ki kóng ,  Góa ê chú chhe góa lâi ,  kiám-sī tùi lí ê chú kap lí kóng chiah ê ōe mah? kiám-m̄-sī tùi chē tī siâⁿ-téng ê lâng kóng ,  hō͘ in kap lín pîⁿ-pîⁿ chia̍h ka-kī ê pùn ,  lim ka-kī ê jiō mah?13 La̍h-pek-sa-ki chiū khiā--teh ,  ēng Iû-tāi ê ōe tōa-siaⁿ kiò kóng ,  Lín tio̍h thiaⁿ A-su̍t ông tāi-ông ê ōe , 14 Ông án-ni kóng ,  Lín m̄-thang hō͘ Hi-se-ka só͘ phiàn ;  in-ūi i bōe-ōe kiù lín ; 15 ia̍h bo̍h-tit thiaⁿ Hi-se-ka kah lín óa-khò Iâ-hô-hoa ,  kóng ,  Iâ-hô-hoa tek-khak beh kiù lán ,  chit ê siâⁿ tek-khak bô kau tī A-su̍t ông ê chhiú , 16 Bo̍h-tit thiaⁿ Hi-se-ka ê ōe ;  in-ūi A-su̍t ông án-ni kóng ,  Lín tio̍h kap góa hô-hó ,  chhut-lâi tâu-hâng góa ,  ta̍k-lâng chiū thang chia̍h ka-kī ê phû-tô-chhiū kap bû-hoa-kó-chhiū ê ké-chí ,  lim ka-kī ê chíⁿ-chúi ; 17 thèng-hāu góa chhōa lín kàu chi̍t ê tōe kap lín pún-tōe bô koh-iūⁿ ,  chiū-sī ū gō͘-kak kap sin-chiú ê tōe ,  ū bí-niû kap phû-tô-hn̂g ê tōe , 18 Lín tio̍h kín-sīn tî-hông ,  kiaⁿ-liáu Hi-se-ka ín-iú lín kóng ,  Iâ-hô-hoa tek-khak kiù lán ,  Lia̍t-kok ê siōng-tè kiám ū chi̍t-ê bat kiù i ê kok thoat-lī A-su̍t ông ê chhiú ah?19 Hap-má kap A-ní-poa̍t ê siōng-tè tī toh-lo̍h ah? Se-hoat-óa-im ê siōng-tè tī toh-lo̍h ah? in kiám bat kiù Sat-má-lī-a thoat-lī góa ê chhiú mah?20 Chiah ê kok ê siōng-tè ū chī-chūi bat kiù ka-kī ê kok thoat-lī góa ê chhiú ah ,  bo̍h-kioh Iâ-hô-hoa kiám ōe kiù Iâ-lō͘-sat-léng thoat-lī góa ê chhiú mah?21 In chēng-chēng ,  ia̍h bô ìn chi̍t-kù ;  in-ūi ông bat hoan-hù kóng ,  Bo̍h-tit ìn i , 22 Hit-sî Hi-le̍k-ka ê kiáⁿ koán-ke ê Í-lī-a-kèng ,  kap su-kì Sià-pek-ná ,  kap sú-koaⁿ A-sat ê kiáⁿ Iok-a ,  lóng thiah-li̍h saⁿ lâi kàu Hi-se-ka hia ,  chiong La̍h-pek-sa-ki ê ōe kā i kóng , 
