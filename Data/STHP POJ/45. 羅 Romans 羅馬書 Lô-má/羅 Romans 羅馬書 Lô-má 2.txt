1 Só͘-í kìⁿ-nā gí-toàn lâng ê lâng ah ,  lí bô thang the-thok ;  in-ūi lí só͘ gí-toàn pa̍t lâng ê ,  tú-tú sī gí-tiāⁿ ka-kī ;  in-ūi lí teh gí-toàn lâng ,  ka-kī iā án-ni kiâⁿ , 2 Nā-sī lán chai Siōng-tè sī chiàu chin-lí lâi gí-toàn kiâⁿ án-ni ê lâng , 3 Lí chit hō lâng ah ,  lâng kiâⁿ án-ni lí gí-toàn i ,  iā lí ka-kī khì kiâⁿ ;  lí phah-sǹg ōe tô-siám Siōng-tè ê gí-toàn mah?4 Á-sī khòaⁿ-khin I ke̍k-tōa ê jîn-chû ,  khoan-iông ,  thun-lún ,  m̄ chai-kioh Siōng-tè ê jîn-chû sī beh chhōa lí hoán-hóe?5 kèng-jiân chiàu lí ê ngī sim kap m̄ hoán-hóe ê sim ,  ūi ka-kī chek-chū siū-khì tī siū-khì ê ji̍t ,  chiū-sī Siōng-tè gī ê sím-phòaⁿ hián-bêng ê ji̍t ; 6 I beh chiàu ta̍k lâng ê só͘ kiâⁿ lâi pò-èng i ; 7 kìⁿ-nā mî-nōa kiâⁿ hó ,  kiû êng-kng ,  chun-kùi kap bōe pāi-hoāi ê ,  chiong éng-oa̍h pò i ; 8 kìⁿ-nā kiat-tóng ,  bô thàn chin-lí lâi thàn put-gī ê ,  chiū ū oàn-hūn kap siū-khì , 9 hoān-lān kap khùn-khó͘ ,  kàu tī lóng-chóng kiâⁿ pháiⁿ ê lâng ,  tāi-seng Iû-thài ,  āu-lâi Hi-lī-nî ; 10 iā êng-kng ,  chun-kùi ,  pêng-an kàu tī lóng-chóng kiâⁿ hó ê lâng ,  tāi-seng Iû-thài ,  āu-lâi Hi-lī-nî , 11 In-ūi Siōng-tè bô chiàu gōa-māu chhú lâng , 12 In-ūi kìⁿ-nā bô lu̍t-hoat lâi hoān-chōe ê ,  iā beh bô lu̍t-hoat lâi tîm-lûn ;  kìⁿ-nā tī lu̍t-hoat lâi hoān-chōe ê ,  beh tùi lu̍t-hoat siū sím-phòaⁿ , 13 In-ūi tī Siōng-tè ê bīn-chêng ,  m̄ sī thiaⁿ lu̍t-hoat ê chòe gī ,  chiū-sī kiâⁿ lu̍t-hoat ê beh chheng-chòe-gī , 14 In-ūi bô lu̍t-hoat ê gōa-pang lâng ,  tùi pún sèng lâi kiâⁿ lu̍t-hoat ê sî ,  in sui-jiân bô lu̍t-hoat ,  sī ka-kī chòe ka-kī ê lu̍t-hoat ; 15 sī hián-bêng lu̍t-hoat ê kong-iōng khek tī in ê sim ,  in ê liông-sim saⁿ-kap chòe kan-chèng ,  in ê liām-thâu ū-sî saⁿ chek-pī ū-sî saⁿ khoan-sù ; 16 tī Siōng-tè ēng Iâ-so͘ Ki-tok sím-phòaⁿ lâng ún-ba̍t ê sū hit ji̍t ,  chiàu góa ê hok-im só͘ kóng , 17 Lí nā chheng chòe Iû-thài lâng ,  óa-khò lu̍t-hoat ,  lia̍h Siōng-tè lâi chòe khoa-kháu , 18 í-keng tùi lu̍t-hoat lâi ha̍k-si̍p ,  chai I ê chí-ì ,  koh giām-chhut hiah ê chì hó ê , 19 koh chhim sìn ka-kī sī chòe chhiⁿ-mî lâng ê chhōa-lō͘ ê ,  tiàm-tī o͘-àm ê ê kng , 20 gōng lâng ê sian-siⁿ ,  gín-ná ê kàu-si̍p ,  tī lu̍t-hoat lāi ū tì-sek kap chin-lí ê bô͘-iūⁿ ; 21 lí kà-sī pa̍t lâng ,  iā bô kà-sī ka-kī ah? lí soan-thoân kóng m̄ thang thau-the̍h ,  iā ka-kī thau-the̍h ah?22 Lí kóng m̄ thang kiâⁿ-îm ,  iā ka-kī kan-îm ah? lí iàm-ò͘ⁿ ngó͘-siōng ,  iā ka-kī chhiúⁿ keng-biō ah?23 lí lia̍h lu̍t-hoat chòe khoa-kháu ,  chiū tùi hoān-tio̍h lu̍t-hoat lêng-jio̍k Siōng-tè ah?24 In-ūi Siōng-tè ê miâ ūi-tio̍h lín siū pòng-to̍k tī gōa-pang tiong ,  chiàu só͘ kì-chài ê , 25 Lí nā kiâⁿ lu̍t-hoat ,  kat-lé chiū ū lī-ek ;  lí nā hoān-tio̍h lu̍t-hoat ,  chiū lí ê kat-lé pìⁿ chòe bô kat-lé , 26 Só͘-í bô siū kat-lé ê nā siú lu̍t-hoat ê kui-lē ,  i ê bô kat-lé kiám bô beh sǹg-chòe kat-lé mah?27 Koh seng-sêng bô kat-lé lâi chīn lu̍t-hoat ê ,  kiám bô beh gí-toàn lí tùi bûn-jī kap kat-lé lâi hoān hoat mah?28 In-ūi gōa-phê chòe Iû-thài lâng ê m̄ sī Iû-thài lâng ;  tī jio̍k-thé gōa-phê ê kat-lé m̄ sī kat-lé , 29 To̍k-to̍k lāi-bīn chòe Iû-thài lâng ê chiah sī Iû-thài lâng ,  iā sim-lāi ê kat-lé chiah sī kat-lé ,  chāi-tī sîn ,  put-chāi tī bûn-jī ;  i ê tit-tio̍h o-ló m̄ sī tùi lâng ,  chiū-sī tùi Siōng-tè , 
