1 Án-ni lán beh cháiⁿ-iūⁿ kóng? Chóng bô tn̂g-tn̂g tiàm-tī chōe-ok ,  hō͘ un-tián ke-thiⁿ chōe-chōe mah?2 Toàn-toàn m̄ thang ,  Lán ǹg chōe hit bīn í-keng sí ê ,  kiám beh iû-goân tī chōe-tiong lâi oa̍h mah?3 Kiám m̄ chai lán kìⁿ-nā bat siū sóe-lé lâi ji̍p tī Ki-tok Iâ-so͘ ê ,  sī siū sóe-lé lâi ji̍p I ê sí , 4 Só͘-í lán kì-jiân tùi sóe-lé lâi ji̍p tī sí ,  kap I tâng bâi-chòng ;  sī chhin-chhiūⁿ Ki-tok tùi Pē ê êng-kng tùi sí-lâng tiong koh-oa̍h ,  iā beh hō͘ lán án-ni kiâⁿ tī oa̍h-miā ê sin khoán , 5 In-ūi lán nā liân-ha̍p tī I sí ê khoán-sit ,  iā beh liân-ha̍p tī I koh-oa̍h ê khoán-sit ; 6 sī chai lán kū ê lâng kap I tâng tèng ,  hō͘ chōe ê thé ōe hòe-khì ,  tì-kàu lán bô koh chòe chōe-ok ê lô͘-châi , 7 In-ūi í-keng sí-ê sī tit-tio̍h chheng-chòe-gī ,  lâi thoat-lī chōe , 8 Taⁿ lán sìn nā kap Ki-tok tâng sí ,  chiū beh kap I tâng oa̍h ; 9 chai Ki-tok í-keng tùi sí-lâng tiong koh-oa̍h bô koh sí ,  sí bô koh koán-hat I , 10 In-ūi I ê sí sī ǹg chōe chòe chi̍t pái sí ,  I ê oa̍h sī ǹg Siōng-tè lâi oa̍h , 11 Án-ni lín tiàm-tī Ki-tok Iâ-so͘ tio̍h khòaⁿ ka-kī ǹg chōe sī sí ,  ǹg Siōng-tè sī oa̍h , 12 Só͘-í bo̍h-tit iông-ún chōe-ok chòe ông tī lín ōe sí ê seng-khu ,  tì-kàu lín sūn-thàn i ê su-io̍k ; 13 iā bo̍h-tit chiong lín ê pah-thé hiàn hō͘ chōe-ok chòe put-gī ê khì-kū ;  sī tio̍h chiong pún-sin hiàn hō͘ Siōng-tè ,  chhin-chhiūⁿ tùi sí-lâng tiong lâi oa̍h ê ,  iā hiàn lín ê pah-thé hō͘ Siōng-tè ,  chòe gī ê khì-kū , 14 In-ūi chōe-ok bô koh koán-hat lín ,  in-ūi lín m̄ sī tī lu̍t-hoat ē ,  sī tī un-tián ē , 15 Án-ni chiū cháiⁿ-iūⁿ? Lán kì-jiân m̄ sī tī lu̍t-hoat ē ,  sī un-tián ē ,  thang hoān-chōe mah? Toàn-toàn m̄ thang , 16 Kiám m̄ chai lín hiàn pún-sin chòe lô͘-po̍k lâi sūn-thàn i ,  chiū-sī chòe só͘ sūn-thàn ê ê lô͘-po̍k ,  he̍k-sī chòe chōe-ok ê lô͘-po̍k tì-kàu sí ,  á-sī chòe sūn-thàn ê lô͘-po̍k tì-kàu gī?17 Kám-siā Siōng-tè in-ūi lín chêng chòe chōe-ok ê lô͘-po̍k ,  taⁿ bat kam-sim sūn-thàn lín só͘ ji̍p hit ê kàu-hùn ê kui-bô͘ ; 18 í-keng tit-tio̍h tháu-pàng thoat-lī chōe ,  chiū chòe gī ê lô͘-po̍k , 19 Góa in-ūi lín jio̍k-thé ê láon-jio̍k ,  chiū chiàu lâng ê sū lâi kóng ;  in-ūi chhin-chhiūⁿ lín bat ēng lín ê pah-thé hiàn hō͘ ù-òe put-hoat chòe lô͘-po̍k ,  tì-kàu put-hoat ,  taⁿ tio̍h chiàu án-ni ēng lín ê pah-thé hiàn hō͘ gī chòe lô͘-po̍k ,  tì-kàu chiâⁿ sèng , 20 In-ūi lín chêng chòe chōe-ok ê lô͘-po̍k ,  hit sī lín bô hō͘ gī koán-hat , 21 Tng hit sî lín tit-tio̍h sím-mi̍h ké-chí tī hiān-kim só͘ kiàn-siàu ê ah? in-ūi in ê kiat-kio̍k sī sí , 22 Taⁿ lín í-keng tit-tio̍h tháu-pàng thoat-lī chōe-ok ,  lâi chòe Siōng-tè ê lô͘-po̍k ,  tit-tio̍h ké-chí tì-kàu chiâⁿ-sèng ,  hit ê kiat-kio̍k sī éng-oa̍h , 23 In-ūi chōe-ok ê kang-chîⁿ sī sí ,  nā-sī Siōng-tè ê un-sù sī éng-oa̍h ,  chāi-tī lán ê Chú Ki-tok Iâ-so͘ , 
