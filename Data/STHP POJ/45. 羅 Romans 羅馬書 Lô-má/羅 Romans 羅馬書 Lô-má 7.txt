1 Hiaⁿ-tī ah ,  (góa taⁿ sī kap bat lu̍t-hoat ê teh kóng , ) lín kiám m̄ chai lu̍t-hoat koán lâng kàu i chi̍t-sì-lâng mah?2 In-ūi ū tiōng-hu ê hū-jîn-lâng ,  tiōng-hu oa̍h-teh ê sî ,  i chiū hō͘ lu̍t-hoat só͘ pa̍k lâi tè i ê tiōng-hu ;  tiōng-hu nā sí ,  chiū thoat-lī tiōng-hu ê lu̍t-hoat , 3 Só͘-í tiōng-hu tī-teh ,  nā tè pa̍t lâng ,  chiū kiò i chòe îm-hū ;  tiōng-hu nā sí ,  chiū tit-tio̍h tháu-pàng thoat-lī lu̍t-hoat ;  sui-jiân tè pa̍t lâng ,  iā m̄ sī îm-hū , 4 Án-ni góa ê hiaⁿ-tī ah ,  lín tùi Ki-tok ê seng-khu ,  ǹg lu̍t-hoat í-keng sí ,  beh hō͘ lín tè pa̍t-ê ,  chiū-sī hit ê tùi sí koh-oa̍h ê ,  hō͘ lán ūi-tio̍h Siōng-tè kiat ké-chí , 5 In-ūi lán tiàm-tī jio̍k-thé ê sî ,  hiah ê chōe-ok ê chêng-io̍k ,  tùi lu̍t-hoat kek-khí ê ,  ūn-tōng tī lán ê pah-thé ,  tì-kàu lán ūi-tio̍h sí kiat ké-chí , 6 Nā-sī hiān-kim lán ū thoat-lī lu̍t-hoat ,  sī pêng-sò͘ pé-pa̍k lán ê ,  lán í-keng ǹg i lâi sí ,  tì-kàu lán ê ho̍k-sāi sī tī sim-sîn ê sin khoán ,  m̄ sī tī bûn-jī ê kū khoán , 7 Án-ni lán beh cháiⁿ-iūⁿ kóng? Lu̍t-hoat sī chōe-ok mah? Toàn-toàn m̄ sī ;  chóng-sī nā bô tùi lu̍t-hoat ,  góa chiū m̄ chai chōe: in-ūi lu̍t-hoat nā bô kóng ,  M̄ thang tham-io̍k ,  góa chiū m̄ chai tham-io̍k ; 8 nā-sī chōe-ok sēng ki-hōe ,  tùi kài-bēng chòe-chiâⁿ ta̍k iūⁿ ê tham-io̍k tī góa ê sim ;  in-ūi bô lu̍t-hoat ,  chōe-ok sī sí , 9 Chêng bô lu̍t-hoat ,  góa chiū oa̍h ;  kài-bēng kàu ,  chōe-ok oa̍h-khí-lâi ,  góa chiū sí , 10 Kài-bēng pún sī beh hō͘ lâng oa̍h ,  chiàu góa kìⁿ-kè hoán-tńg sī hō͘ lâng sí , 11 In-ūi chōe-ok sēng ki-hōe ,  tùi kài-bēng khi-phiàn góa ,  koh tùi i lâi hāi-sí góa , 12 Án-ni-siⁿ lu̍t-hoat sī sèng ,  kài-bēng iā sī sèng ,  sī gī ,  sī hó , 13 Nā-sī án-ni hit ê hó-ê sī hō͘ góa sí mah? Toàn-toàn m̄ sī ,  Sī chōe-ok tùi hit ê hó-ê hō͘ góa sí ,  beh hián-chhut i sī chōe-ok ;  hō͘ chōe-ok tùi kài-bēng chiâⁿ chòe chōe-ok ê ke̍k-thâu , 14 In-ūi lán chai lu̍t-hoat sī sio̍k tī sîn ê ,  nā-sī góa sī sio̍k tī jio̍k-thé ê ,  í-keng bōe-khì hō͘ chōe-ok , 15 In-ūi góa só͘ chòe ê ka-kī m̄ chai ;  in-ūi góa só͘ teh kiâⁿ ê ,  m̄ sī góa só͘ ì-ài ;  hoán-tńg góa só͘ oàn ê ,  góa khì kiâⁿ i , 16 Taⁿ góa nā kiâⁿ só͘ m̄ ài ê ,  góa chiū-sī sêng-jīn lu̍t-hoat chòe hó , 17 Án-ni kiâⁿ i ê ,  taⁿ m̄ sī góa ,  sī tiàm-tī góa sim-lāi ê chōe-ok , 18 In-ūi góa chai góa lāi-bīn ,  chiū-sī góa jio̍k-thé lāi ,  bô hó tī-teh ;  in-ūi lūn hit ê ì-ài ,  góa chiū ū ,  kiâⁿ hit ê hó ,  góa chiū bô , 19 In-ūi góa só͘ ì-ài ê hó ,  góa bô khì kiâⁿ ;  góa só͘ m̄ ài ê pháiⁿ ,  hoán-tńg khì kiâⁿ , 20 To̍k-to̍k góa nā kiâⁿ góa só͘ m̄ ài ê ,  hit ê teh kiâⁿ ê ,  taⁿ m̄ sī góa ,  sī tiàm-tī góa lāi-bīn ê chōe-ok , 21 Án-ni góa tit-chai ū chi̍t ê hoat ,  chiū-sī tng góa ài kiâⁿ hó ê sî ,  pháiⁿ kap góa tī-teh , 22 In-ūi góa chiàu lāi-sim sī hoaⁿ-hí Siōng-tè ê lu̍t-hoat , 23 Nā-sī góa khòaⁿ pah-thé tiong ū pa̍t ê hoat kap góa sim-chì ê hoat saⁿ kau-chiàn ,  lia̍h góa lâi hâng-ho̍k pah-thé lāi chōe-ok ê hoat , 24 Khó͘ ah ,  góa ê chòe lâng! chī-chūi beh kiù góa thoat-chhut chit ê tì-kàu sí ê thé ah?25 Kám-siā Siōng-tè sī tùi lán ê Chú Iâ-so͘ Ki-tok ,  Án-ni góa pún-sin ēng sim-chì sūn-ho̍k Siōng-tè ê hoat ,  ēng jio̍k-thé sūn-ho̍k chōe-ok ê hoat , 
