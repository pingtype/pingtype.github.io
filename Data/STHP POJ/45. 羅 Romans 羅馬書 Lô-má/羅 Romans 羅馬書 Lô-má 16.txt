1 Góa tùi lín kú-chiàn lán ê chí-bē Hui-pí ,  chiū-sī Kian-kek-lí kàu-hōe ê chhe-ēng ; 2 hō͘ lín ūi-tio̍h Chú chiap-thāi i chiàu sèng-tô͘ só͘ ha̍p-gî ,  i ū khiàm-ēng lín pang-chān ê ,  chiū pang-chān i ;  in-ūi i bat hû-chō͘ chōe-chōe lâng ,  iā bat hû-chō͘ góa , 3 Chhéng-an Pek-ki-lah ,  A-ku-lah ,  tī Ki-tok Iâ-so͘ kap góa tâng tio̍h-bôa ê , 4 iā ūi-tio̍h góa ê sìⁿ-miā bat phe-sí ;  m̄ nā góa kám-siā in ,  chiū gōa-pang ê chèng kàu-hōe iā sī án-ni , 5 Koh chhéng-an chū-chi̍p tī i ê ke ê kàu-hōe ,  Chhéng-an góa só͘ thiàⁿ ê Í-pài-nî-thó͘ ,  i sī A-se-a thâu chi̍t ê sio̍k Ki-tok ê , 6 Chhéng-an Má-lī-a ,  i bat ūi-tio̍h lín chōe-chōe tio̍h-bôa , 7 Chhéng-an góa ê chhin-chhek An-to-nî-kó͘ ,  Iû-nî-a ;  in bat kap góa tâng koaiⁿ-kaⁿ ,  ū miâ-siaⁿ tī sù-tô͘ tiong ,  koh tāi-seng góa tiàm tī Ki-tok , 8 Chhéng-an Àm-pek-lī ,  tiàm-tī Chú hō͘ góa só͘ thiàⁿ ê , 9 Chhéng-an tī Ki-tok kap góa tâng tio̍h-bôa ê Ní-pa-lô͘ ,  í-ki̍p góa só͘ thiàⁿ ê Sū-tāi-kó͘ ,  Chhéng-an A-pí-lī ,  tī Ki-tok ū keng-giām ê , 10 Chhéng-an A-lí-to-pò͘ ke-lāi ê lâng , 11 Chhéng-an góa ê chhin-chhek Hi-lô-thian ,  Chhéng-an Ná-kî-sò͘ ke-lāi tiàm-tī Chú ê lâng , 12 Chhéng-an tī Chú teh tio̍h-bôa ê Thó͘-hui-ná ,  Thó͘-hù-sat ,  Chhéng-an só͘ thiàⁿ ê Pí-sek ,  bat tī Chú chōe-chōe tio̍h-bôa ê , 13 Chhéng-an tī Chú tit-tio̍h kéng-soán ê Ló͘-hu ,  kap i ê lāu-bú ,  iā sī góa ê lāu-bú , 14 Chhéng-an A-sùn-kî-thó͘ ,  Hut-le̍k-kan ,  Hek-bí ,  Pat-lô-pa ,  Hek-má ,  í-ki̍p kap in tī-teh ê hiaⁿ-tī , 15 Chhéng-an Hui-lô-lô-kó͘ kap Iû-lī-a ,  Nî-lī-a kap i ê chí-bē ,  kap O-lîm-pa ,  í-ki̍p kap in tī-teh ê chèng sèng-tô͘ , 16 Lín tio̍h ēng sèng ê saⁿ-chim tāi-ke saⁿ chhéng-an ,  Ki-tok ê chèng kàu-hōe chhéng-an lín , 17 Hiaⁿ-tī ah ,  góa khǹg lín tio̍h séng-chhat hiah ê hun-tóng that-gāi ê ,  chiū-sī pōe lín só͘ ha̍k-si̍p ê kà-sī ê ;  koh tio̍h siám-pī in , 18 In-ūi chit hō lâng bô ho̍k-sāi lán ê Chú Ki-tok ,  sī ho̍k-sāi ka-kī ê pak-tó͘ ;  ēng in ê kî-khá thiám-mī ê ōe bê-he̍k chèng-ti̍t ê lâng ê sim , 19 In-ūi lín ê sūn-ho̍k í-keng piàn thoân tī chèng lâng ,  Só͘-í góa ūi-tio̍h lín hoaⁿ-hí ;  to̍k-to̍k lūn-kàu hó sū ,  góa ài lín ū tì-sek ,  lūn-kàu pháiⁿ sū ,  chiū ài lín chheng-pe̍k , 20 Siúⁿ-sù pêng-an ê Siōng-tè beh kín-kín ta̍h-chhùi Sat-tàn tī lín ê kha-ē ,  Goān lán ê Chú Iâ-so͘ Ki-tok ê un kap lín tī-teh , 21 Kap góa tâng tio̍h-bôa ê Thê-mô͘-thài ,  í-ki̍p góa ê chhin-chhek Lō͘-kiû ,  Iâ-sun ,  Só͘-se-pá-tek chhéng-an lín , 22 Góa Tek-tiu ,  chiū-sī siá chit tiuⁿ phoe ê ,  tī Chú chhéng-an lín , 23 Góa kap choân kàu-hōe éng hioh i tau ê Ka-iû chhéng-an lín , 24 Siâⁿ-lāi koán khò͘-pâng ê Í-lah-to͘ kap hiaⁿ-tī Koat-thó͘ chhéng-an lín , 25 Siōng-tè ōe kian-kò͘ lín chiàu góa ê hok-im ,  kap só͘ soan-thoân Iâ-so͘ Ki-tok ê sū ,  iā chiàu éng sè-tāi só͘ ún-ba̍t ò-biāu ê chhián-bêng , 26 chit ê ò-biāu chit tia̍p ū tù-hiān ,  iā tùi sian-ti ê chheh ,  chiàu éng-oán Siōng-tè ê bēng-lēng lâi chí-sī bān pang ,  hō͘ in tùi sìn lâi sūn-thàn ; 27 goān êng-kng tùi Iâ-so͘ Ki-tok kui tī to̍k-it ū tì-hūi ê Siōng-tè ,  tāi-tāi bô soah ,  À-bēng , 
