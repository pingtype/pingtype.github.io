1 Góa chiū kóng ,  Siōng-tè kiám ū khì-sak I ê peh-sìⁿ ah? Toàn-toàn m̄ sī ,  In-ūi góa iā sī Í-sek-lia̍t lâng ,  chhut tī A-pek-la̍h-hán ê hō͘-è ,  Piān-ngá-bín ê chi-phài , 2 Siōng-tè bē bat khì-sak I só͘ tāi-seng chai ê peh-sìⁿ ,  Á-sī lín m̄ chai sèng-keng tī Í-lī-a hit chām só͘ kì-chài ah? i ū cháiⁿ-iūⁿ tùi Siōng-tè kò Í-sek-lia̍t lâng , 3 kóng ,  Chú ah ,  in ū thâi-sí lí ê sian-ti ,  ku̍t-tó lí chiah ê chè-tôaⁿ ;  chí ū lâu góa tī-teh ,  in iā beh ti̍h góa ê sìⁿ-miā , 4 Chóng-sī Siōng-tè ū ìn i cháiⁿ-iūⁿ ah? sī kóng ,  Góa ūi-tio̍h ka-kī ū lâu chhit-chheng lâng ,  bē bat kūi-pài Pa-le̍k ê , 5 Hiān-kim iā án-ni iáu ū só͘ lâu-teh ,  chiū-sī chiàu un-tián lâi kéng-soán ê , 6 Chóng-sī nā chiàu un-tián ,  chiū bô koh tùi só͘ kiâⁿ ;  nā bô ,  chiū un-tián m̄ sī un-tián , 7 Án-ni chiū cháiⁿ-iūⁿ? Í-sek-lia̍t só͘ kiû ê ,  i kèng-jiân bô tit-tio̍h ;  to̍k-to̍k siū-kéng ê ū tit-tio̍h ,  kî-û ê chiū pìⁿ ngī-sim ; 8 chiàu só͘ kì-chài ,  kóng ,  Siōng-tè hō͘ in hun-bê ê sim ,  bōe khòaⁿ-kìⁿ ê ba̍k-chiu ,  bōe thiaⁿ-kìⁿ ê hī-khang ,  kàu tī kin-á-ji̍t , 9 Tāi-pi̍t iā kóng , 	Hō͘ in ê iân-toh chiâⁿ chòe oa̍h-tauh ,  chòe lô-bāng , 	Chòe that-gāi ,  chòe pò-èng tī in ; 10 Hō͘ in ê ba̍k-chiu hoe ,  bōe-ōe khòaⁿ-kìⁿ , 	In ê ka-chiah siông-siông ku-ku , 11 Án-ni góa chiū kóng ,  In í-keng tio̍h-tak ,  sī tì-kàu in poa̍h-tó mah? Toàn-toàn m̄ sī ,  Hoán-tńg tùi in ê hoān-chōe ,  chín-kiù chiū kàu tī gōa-pang ,  beh kek-khí in ê hùn-chì , 12 Taⁿ in ê hoān-chōe nā chòe sè-kan ê pù-ū ,  in ê soe-thè nā chòe gōa-pang ê pù-ū ,  hô-hòng in ê chhiong-móa?13 Góa sī tùi lín gōa-pang lâng kóng ,  In-ūi góa sī gōa-pang lâng ê sù-tô͘ ,  góa êng-kng góa ê chit ; 14 khòaⁿ ōe thang kek-khí góa kut-jio̍k chhin ê hùn-chì ,  lâi kiù in tiong-kan kúi-nā lâng , 15 In-ūi in ê siū khì-sak nā chòe sè-kan ê koh hô ,  chiū in ê siū chiap-la̍p ,  m̄ sī tùi sí lâi oa̍h sī sím-mi̍h ah?16 Khí-thâu hiàn ê mī nā sī sèng ,  chiū kui-sn̂g iā sī sèng ;  kun nā sī sèng ,  chiū ki iā sī sèng , 17 Chiah ê ki nā ū-ê at-khí-lâi ,  iā lí pún sī soaⁿ kaⁿ-ná tit-tio̍h chiap tī in tiong-kan ,  saⁿ-kap hūn tī kaⁿ-ná ê kun kap pûi-chiap ; 18 lí chiū m̄ thang tùi ki lâi khoa-kháu ;  lí nā khoa-kháu ,  chiū m̄ sī kun óa-khò lí ,  sī lí óa-khò kun , 19 Án-ni lí beh kóng ,  Ki at-khí-lâi beh hō͘ góa chiap-lo̍h-lâi , 20 Tio̍h ;  in tùi m̄ sìn chiah at-khí-lâi ,  lí tùi sìn chiah khiā-tiâu , 21 Sim bo̍h-tit chū-ko ,  tio̍h kiaⁿ-hiâⁿ ,  in-ūi Siōng-tè nā bô pó-sioh sūn-sèng ê ki ,  iā beh bô pó-sioh lí , 22 Tio̍h khòaⁿ Siōng-tè ê chû-pi kap giâm-kín ;  khoán-thāi hiah ê poa̍h-tó ê ,  sī giâm-kín ;  nā-sī khoán-thāi lí sī Siōng-tè ê chû-pi ,  chóng-sī lí tio̍h tn̂g-tn̂g tiàm-tī I ê chû-pi ;  nā bô ,  iā beh kā lí koah-khí-lâi , 23 Koh in nā m̄ sī tn̂g-tn̂g tiàm-tī m̄ sìn ,  iā beh tit-tio̍h chiap ;  in-ūi Siōng-tè ōe koh chiap in , 24 In-ūi lí nā tùi hit ê sūn-sèng chòe soaⁿ kaⁿ-ná ê kì-jiân koah-khí-lâi ,  ge̍k-sèng lâi chiap tī hó ê kaⁿ-ná ,  hô-hòng hiah ê sūn-sèng ê ki beh chiap tī pún kū ê kaⁿ-ná ah?25 Hiaⁿ-tī ah ,  góa m̄ ài lín m̄ chai chit ê ò-biāu bián-tit lín ka-kī lia̍h-chòe tì-hūi ;  chiū-sī Í-sek-lia̍t tiong ū-ê chiâⁿ-chòe ngī-sim ,  thèng-hāu gōa-pang móa-móa chìn-ji̍p ; 26 án-ni thong Í-sek-lia̍t beh lóng tit kiù ,  chiàu só͘ kì-chài kóng , 	Beh ū Kiù-chú tùi Sûn-siâⁿ chhut , 	Kóe-tû Ngá-kok ê put-khiân ; 27 Koh góa tû-khì in ê chōe ê sî , 	Che chiū-sī góa kap in só͘ li̍p ê iok , 28 Chiàu hok-im ,  chiū in ūi-tio̍h lín lâi chòe kiû-siû ;  chiàu kéng-soán ,  chiū in ūi-tio̍h lia̍t-chó͘ lâi tit-tio̍h thiàⁿ , 29 In-ūi Siōng-tè ê un-sù kap tiàu-lâng lóng bô thè-hòe , 30 Sī chhin-chhiūⁿ lín chêng bô sūn-ho̍k Siōng-tè ,  nā-sī taⁿ tùi in ê bô sūn-ho̍k lín tit-tio̍h lîn-bín , 31 án-ni in taⁿ bô sūn-ho̍k ,  thang tùi lín ê tit-tio̍h lîn-bín ,  hō͘ in ia̍h tit-tio̍h lîn-bín , 32 In-ūi Siōng-tè í-keng ûi bān lâng tī bô sūn-ho̍k ê tiong-kan ,  tiâu-tî beh lîn-bín bān lâng , 33 Chhim-tîm ah! Siōng-tè ê tì-hūi kap kiàn-sek ê pù-ū ah! I ê phòaⁿ-toàn bōe chhek-to̍k-tit ,  I ê lō͘-tô͘ tui-chhē bōe tio̍h , 34 Chī-chūi chai Chú ê sim-chì? Chī-chūi kap I chham-gī? chī-chūi tāi-seng hō͘ I ,  tì-kàu hō͘ I pò-tap?35 In-ūi bān mi̍h lóng chhut tī I ,  óa-khò I ,  kui tī I , 36 Goān I êng-kng kàu tāi-tāi ,  À-bēng , 
