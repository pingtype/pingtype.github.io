1 Hiaⁿ-tī ah ,  góa ê sim só͘ ì-ài ,  só͘ thòe in tùi Siōng-tè kiû ê ,  chiū-sī in ê tit kiù , 2 In-ūi góa ūi-tio̍h in chòe kan-chèng ,  in ǹg Siōng-tè ū jia̍t-sim ,  chóng-sī bô chiàu chin ê tì-sek , 3 In-ūi in m̄ bat Siōng-tè ê gī ,  ài li̍p ka-kī ê gī ,  chiū bô hâng-ho̍k Siōng-tè ê gī , 4 In-ūi Ki-tok chòe lu̍t-hoat ê kiat-bé ,  tì-kàu gī kui tī kìⁿ-nā sìn ê lâng , 5 In-ūi Mô͘-se siá kóng ,  Lâng kiâⁿ hit ê tùi lu̍t-hoat ê gī ê ,  beh tùi i lâi oa̍h , 6 Nā-sī tùi sìn ê gī sī chhin-chhiūⁿ án-ni kóng ,  Lí bo̍h-tit sim-lāi kóng ,  Chī-chūi beh chiūⁿ thiⁿ ah? (chiū-sī beh chhōa Ki-tok lo̍h-lâi) ; 7 á-sī ,  Chī-chūi beh lo̍h chhim-ian ah? (chiū-sī beh chhōa Ki-tok tùi sí-lâng tiong khí-lâi)8 I tàu-tí kóng sím-mi̍h ah? sī kóng ,  Giân-gú sī kūn tī lí ,  sī tī lí ê chhùi ,  tī lí ê sim ,  chiū-sī goán só͘ thoân chit ê sìn ê giân-gú ; 9 chiū-sī lí nā ēng chhùi jīn Iâ-so͘ chòe Chú ,  ēng sim sìn Siōng-té hō͘ I tùi sí-lâng tiong khí-lâi ,  chiū ōe tit-tio̍h kiù , 10 In-ūi lâng ēng sim sìn ,  tì-kàu tit-tio̍h gī ;  ēng chhùi jīn ,  tì-kàu tit-tio̍h kiù , 11 Sèng-keng kóng ,  Kìⁿ-nā sìn-khò I ê lâng put-tì kiàn-siàu , 12 In-ūi Iû-thài Hi-lī-nî lóng bô hun-piat ;  siāng chi̍t ê Chú sī chèng lâng ê Chú ,  khoán-thāi lóng-chóng kiû I ê lâng ke̍k-kî hù-jū , 13 In-ūi kìⁿ-nā kiû-kiò Chú ê miâ ê lâng beh tit-tio̍h kiù , 14 Chóng-sī in só͘ iáu-bē sìn ê ,  thái-thó ōe kiû-kiò I? só͘ bē thiaⁿ-kìⁿ ê ,  thái-thó ōe sìn I? nā bô lâng thoân ,  thái-thó ōe thiaⁿ-kìⁿ?15 nā m̄ sī hōng-chhe ,  thái-thó ōe thoân? chiàu só͘ kì-chài kóng ,  Thoân chiah ê hó-sū ê hok-im ê ,  in ê kha-pō͘ súi kàu cháiⁿ-iūⁿ!16 Chóng-sī in m̄ sī lóng sūn-thàn hok-im ,  In-ūi Í-sài-a kóng ,  Chú ah ,  goán só͘ thoân ê ,  ū chī-chūi sìn ah?17 Án-ni sìn sī chhut tī thiaⁿ ,  thiaⁿ sī tùi Ki-tok ê giân-gú , 18 To̍k-to̍k góa kóng ,  In kiám bē bat thiaⁿ-kìⁿ mah? Ū lah , 	In ê siaⁿ-im thoân kàu piàn thiⁿ-ē , 	In ê giân-gú kàu tōe-ke̍k , 19 Nā-sī góa kóng ,  Í-sek-lia̍t lâng kiám bē chai mah? Khí-thâu Mô͘-se kóng , 	Góa beh ēng m̄ sī chòe peh-sìⁿ ê ,  lâi kek lín ê hùn-chì , 	Ēng gōng ê peh-sìⁿ lâi kek lín ê siū-khì , 20 Í-sài-a iā hó-táⁿ kóng , 	Bē bat chhē góa ê ,  góa hō͘ in tú-tio̍h , 	Bē bat chhéng-mn̄g góa ê ,  góa tùi in hián-bêng , 21 Nā-sī lūn-kàu Í-sek-lia̍t i chiū kóng ,  Góa thong ji̍t chhun chhiú ,  ǹg m̄ sūn-thàn kap piān-pok ê peh-sìⁿ , 
