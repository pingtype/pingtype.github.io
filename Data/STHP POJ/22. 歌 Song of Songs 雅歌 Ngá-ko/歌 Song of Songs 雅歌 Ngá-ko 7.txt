1 Jîn-kun ê cha-bó͘-kiáⁿ ah ,  lí ê kha chhēng-ôe cháiⁿ-iūⁿ hiah súi ;  Lí ê tōa-thúi îⁿ ,  ku̍t chhin-chhiūⁿ tin-pó ,  Sī kî-khiáu ê chhiú-kang chòe-chiâⁿ ê , 2 Lí ê tō͘-châi chhin-chhiūⁿ îⁿ ê poe ,  Bô khiàm-kheh tiau-hô ê chiú ;  Lí ê pak-tó͘ chhin-chhiūⁿ kui-tui ê be̍h ,  Chiu-ûi ū pek-ha̍p-hoe , 3 Lí ê nn̄g ê lin ,  chhin-chhiūⁿ chi̍t-tùi lo̍k-á ,  Chiū-sī lo̍k-bú siang-siⁿ--ê , 4 Lí ê ām-kún chhin-chhiūⁿ chhiūⁿ-gê ê thah ,  Lí ê ba̍k-chiu chhin-chhiūⁿ Hi-si̍t-pún ê tî ,  óa-kūn Pa-te̍k-la̍h-pìn ;  Lí ê phīⁿ chhin-chhiūⁿ Lī-pa-lùn ê thah ,  ǹg Tāi-má-sek ê , 5 Lí ê thâu-khak tī lí ê seng-khu chhin-chhiūⁿ Ka-bi̍t ,  Lí ê thâu-khak-téng sûi--lo̍h-lâi ê mn̂g sī chí-sek ê ;  Ông ūi-tio̍h i ê thâu-mn̂g bōe-lī--tit , 6 Góa só͘-thiàⁿ-ê ,  lí cháiⁿ-iūⁿ hiah súi ;  Cháiⁿ-iūⁿ hiah thang hoaⁿ-hí ,  hō͘ lâng hoaⁿ-hí khoài-lo̍k!7 Lí ê sin-chhâi chhin-chhiūⁿ chó-chhiū ,  Lí ê lin chhin-chhiūⁿ kui-pha ê ké-chí , 8 Góa kóng ,  Góa beh chiūⁿ chit châng chó-chhiū ,  Khîⁿ i ê ki ;  Goān lí ê lin chhin-chhiūⁿ phû-tô kui-pha ,  Lí ê khì-bī chhin-chhiūⁿ pîn-kó , 9 Lí ê chhùi chhin-chhiūⁿ siōng-hó ê chiú ,  Ūi-tio̍h góa só͘ loân-ài-ê lim-liáu ku̍t-âu ,  Lâu ji̍p khùn ê lâng ê chhùi-tûn , 10 Góa sio̍k góa só͘ loân-ài-ê ,  I iā him-bō͘ góa , 11 Góa só͘ loân-ài-ê ah ,  lâi ah ,  lán lâi khì soaⁿ-tiûⁿ ,  Lán lâi khì hiuⁿ-siā hioh-mî , 12 Lán thàu-chá khí-lâi ,  khì phû-tô-hn̂g ,  khòaⁿ phû-tô puh-íⁿ khui-hoe á-bô ,  Sia̍h-liû khui-lúi á-bô ,  Góa tī-hia beh chiong ài-chêng hō͘ lí , 13 Hong-ka chhut phang-bī ;  Tī lán ê mn̂g-piⁿ ū ta̍k-iūⁿ chin hó ê ké-chí ,  sin-ê kū-ê ,  lóng ū ;  Góa só͘ loân-ài-ê ,  che lóng sī góa kā lí chek-chū ê , 
