1 Góa sī Sa-lûn ê mûi-khùi-hoe ,  Sī soaⁿ-kok tiong ê pek-ha̍p-hoe , 2 Góa só͘ thiàⁿ-ê tī chiah ê cha-bó͘-kiáⁿ ê tiong-kan ,  Chhin-chhiūⁿ chhì-á-lāi ê pek-ha̍p-hoe , 3 Góa só͘ loân-ái-ê ,  tī chiah ê ta-po͘-kiáⁿ ê tiong-kan ,  Chhin-chhiūⁿ chhiū-nâ-tiong ê pîn-kó chhiū ;  Góa chin hoaⁿ-hí chē tī i ê ìm-ńg ;  I ê ké-chí góa chia̍h-liáu chin tiⁿ , 4 I chhōa góa ji̍p iân-sia̍h ê só͘-chāi ,  Ēng thiàⁿ chòe kî tī góa ê téng-bīn , 5 Kiû lín ēng phû-tô-piáⁿ lâi pó͘ góa ê la̍t ,  ēng pîn-kó lâi ióng góa cheng-sîn ;  In-ūi góa tùi ài-chêng lâi tì-pīⁿ , 6 I ê tò-chhiú phô͘ góa ê thâu-khak ,  I ê chiàⁿ-chhiú phō góa , 7 Iâ-lō͘-sat-léng ê chèng cha-bó͘-gín-ná ah ,  Góa kí lêng-iông í-ki̍p tiân-iá ê lo̍k-bú ,  chhiat-chhiat hoan-hù lí ,  Bo̍h-tit phah-chhíⁿ i ,  bo̍h-tit kiáu-jiáu góa só͘-thiàⁿ-ê ,  Thèng-hāu i ka-kī chêng-goān , 8 Ā ,  góa só͘ loân-ài--ê ê siaⁿ khòaⁿ ah ,  i lâi lah ;  Tiô tī soaⁿ--nih ,  thiàu tī niá--nih , 9 Góa só͘ loân-ài-ê ,  chhin-chhiūⁿ lêng-iông á-sī lo̍k-á ;  Khòaⁿ ah ,  i khiā tī goán ê chhiûⁿ-piah-āu ;  Tùi thang-á teh khòaⁿ ;  Tùi thang-á-chí teh thàm , 10 Góa só͘ loân-ài-ê chhut-siaⁿ tùi góa kóng ,  Góa só͘-thiàⁿ-ê ,  góa ê bí-jîn ,  khí-lâi kap góa saⁿ-kap khì , 11 Khòaⁿ ah ,  in-ūi tang-thiⁿ í-keng kè ,  Hō͘ í-keng chîⁿ ,  soah lah , 12 Piàn-tōe ê hoe í-keng khui ,  Chiáu-á háu ê sî kàu lah ;  Tī lán ê kéng-lāi thiaⁿ-kìⁿ ka-chui ê siaⁿ , 13 Bû-hoa-kó chhiū ê ké-chí chiām-chiām sêng-se̍k ,  Phû-tô-chhiū khui-hoe thò͘-chhut i ê phang ;  Góa só͘-thiàⁿ-ê ,  góa ê bí-jîn ,  khí-lâi kap góa saⁿ-kap khì , 14 Góa ê kap ah ,  lí tī chio̍h-phāng-lāi ,  tī soaⁿ-gâm ún-ba̍t ê só͘-chāi ;  Kiû lí chún góa khòaⁿ-kìⁿ lí ê bīn ,  thiaⁿ-kìⁿ lí ê siaⁿ ;  In-ūi lí ê siaⁿ un-hô ,  lí ê bīn siⁿ-chòe súi , 15 Tio̍h kā goán lia̍h hô͘-lî ,  sòe chiah hô͘-lî ,  chiū-sī pāi-hoāi phû-tô-hn̂g ê ;  In-ūi goán ê phû-tô tú-á beh khui-hoe , 16 Góa só͘ loân-ài-ê sio̍k góa ,  góa iā sio̍k i ,  I tī pek-ha̍p-hoe tiong chhī i ê iûⁿ-kûn , 17 Góa só͘ loân-ài-ê ah ,  goān lí ji̍t liâng-léng ,  iáⁿ chhun-tn̂g ê sî ,  tò-tńg lâi ,  Chhin-chhiūⁿ lêng-iông á-sī lo̍k-á ,  Tī Pek-te̍k ê soaⁿ--nih , 
