1 Só͘-lô-bûn si-koa-tiong ê Ngá-ko , 2 Goān i ēng i ê chhùi lâi chim góa ,  In-ūi lí ê ài-chêng pí chiú khah-hó , 3 Lí ê ko-iû phang koh hó ;  Lí ê miâ chhin-chhiūⁿ tò--chhut-lâi ê ko-iû ;  Só͘-í chèng cha-bó͘-gín-ná lóng thiàⁿ lí , 4 Goān lí khan góa ,  goán chiū cháu lâi tè lí ;  Ông chhōa góa ji̍p i ê pâng-lāi ;  Goán beh in-ūi lí lâi hoaⁿ-hí khoài-lo̍k ,  Goán beh kì-liām lí ê ài-chêng ,  iâⁿ-kè hó chiú ;  In thiàⁿ lí sī eng-kai ê , 5 Iâ-lō͘-sat-léng ê chèng cha-bó͘-gín-ná ah ,  Góa sī o͘ ,  iáu-kú siⁿ-chòe hó ,  Chhin-chhiūⁿ Ki-ta̍t ê pò͘-pîⁿ ,  Chhin-chhiūⁿ Só͘-lô-bûn ê tiùⁿ-lî , 6 M̄-thang khòaⁿ góa lî-á o͘-sek ,  Sī in-ūi ji̍t pha̍k góa ,  Góa ê lāu-bú chiah ê kiáⁿ bat siū-khì góa ,  In hō͘ góa kò͘-siú phû-tô-hn̂g ;  Chóng-sī góa ka-kī ê phû-tô-hn̂g ,  góa bô kò͘-siú , 7 Góa sim só͘-thiàⁿ--ê ah ,  kiû lí kā góa kóng ,  Lí tī sím-mi̍h só͘-chāi chhī iûⁿ ,  ji̍t-tiong-tàu hō͘ in hioh tī sím-mi̍h só͘-chāi ;  Tī lí tâng-phōaⁿ ê iûⁿ-kûn ê piⁿ-á ,  Góa siáⁿ-sū chhin-chhiūⁿ tà-bīn ê lâng ah?8 Lú-kài-tiong tē-it súi--ê ah ,  lí nā m̄-chai ,  Chòe lí chhut-khì ,  tè iûⁿ-kûn ê kha-jiah khì ;  Chhī lí ê soaⁿ-iûⁿ-á ,  tī bo̍k-chiá ê pò͘-pîⁿ-piⁿ , 9 Góa só͘ thiàⁿ--ê ,  góa pí-phēng lí ,  Chhin-chhiūⁿ Hoat-ló ê chhia ê bé , 10 Lí pìn-piⁿ ê mn̂g pīⁿ chin-súi ,  Lí ê ām-kún kòa chin-chu ê liān-á ,  chin hó-khòaⁿ , 11 Goán beh kā lí chòe kim-liān-á ,  Siuⁿ gûn liú-á , 12 Ông chē i ê toh ê sî ,  Góa ná-ta̍t ê hiuⁿ-iû chhèng-chhut i ê phang-bī , 13 Góa só͘ loân-ài-ê sī chòe góa chi̍t-pau ê bu̍t-io̍h ,  Tòa tī góa ê heng-chêng , 14 Góa só͘ loân-ài-ê ,  sī chòe góa chi̍t-pha ê chńg-kah-hoe ,  Tī Ún-kî-tí ê phû-tô-hn̂g-lāi , 15 Góa só͘ thiàⁿ-ê ,  khòaⁿ ah ,  lí chin súi ;  khòaⁿ ah ,  lí chin súi ;  Lí ê ba̍k-chiu chhin-chhiūⁿ kap , 16 Góa só͘ loân-ài-ê ah ,  khòaⁿ ah ,  lí chin súi ,  si̍t-chāi thang hoaⁿ-hí ;  Lán ê bîn-chhn̂g lóng sī chhiⁿ-le̍k ê sek , 17 Lán ê chhù ê îⁿ-á sī pek-hiuⁿ-chhâ ,  I ê ka̍k(**kak)-á sī siông-peh-chhâ , 
