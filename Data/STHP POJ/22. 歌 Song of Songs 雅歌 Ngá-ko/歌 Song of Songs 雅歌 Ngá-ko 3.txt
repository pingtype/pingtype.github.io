1 Góa mî--sî the tī góa ê bîn-chhn̂g ,  chhē góa ê sim só͘-thiàⁿ--ê ,  Góa chhē i ,  iā chhē-bōe-tio̍h , 2 Taⁿ góa beh khí-lâi sì-kòe kiâⁿ tī siâⁿ-lāi ,  Tī ke-lō͘ ,  tī khoan-khoah ê só͘-chāi ,  Góa beh chhē góa ê sim só͘-thiàⁿ-ê ;  Góa chhē i iā chhē-bōe-tio̍h , 3 Siâⁿ-lāi sûn-cha ê lâng tú-tio̍h góa ,  Góa mn̄g in kóng ,  Lín ū khòaⁿ-kìⁿ góa sim só͘-thiàⁿ-ê á-bô?4 Góa lī-khui in bô jōa-hn̄g ,  Chiū tú-tio̍h góa ê sim só͘-thiàⁿ-ê ,  Góa khîⁿ i ,  m̄ hō͘ i khì ;  Thèng-hāu góa chhōa i ji̍p góa lāu-bú ê ke ,  Chiū-sī siⁿ-góa-ê ê pâng-lāi , 5 Iâ-lō͘-sat-léng ê chèng cha-bó͘-gín-ná ah ,  Góa kí lêng-iông í-ki̍p tiân-iá ê lo̍k-bú ,  chhiat-chhiat hoan-hù lí ,  Bo̍h-tit phah-chhíⁿ i ,  bo̍h-tit kiáu-jiáu góa só͘-thiàⁿ-ê ;  Thèng-hāu i ka-kī chêng-goān , 6 Hit ê tùi khòng-iá--nih lâi ,  hêng-chōng chhin-chhiūⁿ hé-hun ê thiāu ,  Ēng bu̍t-io̍h kap jú-hiuⁿ ,  í-ki̍p seng-lí lâng ta̍k-iūⁿ ê phang-hún lâi hō͘ i phang-ê ,  Sī chī-chūi ah?7 Khòaⁿ ah ,  sī Só͘-lô-bûn ê kiō ,  Sì-ûi ū la̍k-cha̍p ê ióng-sū ,  Lóng sī tùi Í-sek-lia̍t ióng-sū-tiong kéng--ê , 8 In lóng ōe hiáu ēng kiàm ,  gâu kau-chiàn ,  Lâng-lâng pē to tī io--nih ,  Tî-hông mî--sî ê gûi-hiám , 9 Só͘-lô-bûn ông ēng Lī-pa-lùn ê chhâ ,  Ūi ka-kī chòe chi̍t téng kim-lián , 10 I ê thiāu sī ēng gûn chòe--ê ,  I ê tóe sī ēng kim chòe ê ,  I ê tiām sī chí-sek-ê ,  Kî-tiong sī ēng Iâ-lō͘-sat-léng ê chèng cha-bó͘-gín-ná ê ài-chêng pho͘--ê , 11 Sek-an ê chèng cha-bó͘-gín-ná ah ,  lín tio̍h chhut-khì khòaⁿ Só͘-lô-bûn ông ,  I tì bián-liû ,  chiū-sī tī i ha̍p-hun ê ji̍t ,  i ê sim hoaⁿ-hí ê ji̍t ,  I ê lāu-bú kā i tì--ê , 
