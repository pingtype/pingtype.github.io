1 Lí chit ê lú-kài-tiong tē-it súi-ê ah ,  Lí só͘ loân-ài--ê khì toh-lo̍h? Lí só͘ loân-ài--ê oa̍t-tńg khì toh-lo̍h ,  Hō͘ goán thang kap lí khì chhē i?2 Góa só͘ loân-ài-ê lo̍h--khì i ê hn̂g ,  Kàu phang-hoe kui-pâi ,  tī hn̂g-lāi chhī iûⁿ-kûn ,  Koh bán pek-ha̍p-hoe , 3 Góa sio̍k góa só͘ loân-ài-ê ,  góa só͘ loân-ài-ê iā sio̍k góa ;  I tī pek-ha̍p-hoe ê tiong-kan chhī iûⁿ-kûn , 4 Góa só͘-thiàⁿ-ê ah ,  lí súi chhin-chhiūⁿ Tek-sat ,  Siⁿ-chòe hó chhin-chhiūⁿ Iâ-lō͘-sat-léng ,  Ui-gî chhin-chhiūⁿ kia̍h tōa-kî ê kun-tūi , 5 Lí ê ba̍k-chiu m̄-thang khòaⁿ góa ,  In-ūi ōe toa̍t góa ê sim-sîn ;  Lí ê thâu-mn̂g chhin-chhiūⁿ soaⁿ-iûⁿ kui-tīn ,  Tó tī Ki-lia̍t ê soaⁿ-piⁿ , 6 Lí ê chhùi-khí chhin-chhiūⁿ kui-tīn ê iûⁿ-bú ,  Sóe chheng-khì chiūⁿ-lâi ;  Ta̍k-chiah ū siang-siⁿ kiáⁿ ,  Bô chi̍t-chiah sit-lo̍h i ê kiáⁿ , 7 Lí ê pìn-piⁿ tī phè-lāi ,  Chhin-chhiūⁿ chi̍t-tè sia̍h-liû , 8 Ū la̍k-cha̍p ê ông-hō͘ ,  poeh-cha̍p ê pīn-hui ,  Iā ū sǹg-bōe-liáu ê kiong-lú , 9 Góa ê kap ,  góa ê sûn-choân-ê ,  sī to̍k-it ê ;  I sī i ê lāu-bú to̍k-siⁿ ê ,  Sī siⁿ--i-ê só͘ te̍k-pia̍t thiàⁿ ;  Chiah ê cha-bó͘-gín-ná khòaⁿ-kìⁿ ,  chiū o-ló i ū hok-khì ;  Ông-hō͘ pīn-hui khòaⁿ-kìⁿ ,  iā o-ló i , 10 Hit-ê ǹg gōa-bīn khòaⁿ--chhut-lâi ,  chhin-chhiūⁿ chá-khí-sî ê kng ,  Súi chhin-chhiūⁿ ge̍h ,  chheng-kiat chhin-chhiūⁿ ji̍t ,  Ui-gî chhin-chhiūⁿ kia̍h tōa-kî ê kun-tūi ê ,  Sī chī-chūi ah?11 Góa lo̍h-khì ngī-khak ê ké-chí-hn̂g ,  Beh khòaⁿ soaⁿ-kok-tiong chhiⁿ-chhùi ê si̍t-bu̍t ,  Beh khòaⁿ phû-tô hoat-íⁿ á-bē ,  Sia̍h-liû khui-hoe á-bē , 12 Bô phah-sǹg ê sî ,  góa ê sim an-tì góa ,  Tī chun-kùi ê lâng ê chhia , 13 Tò-lâi ah ,  tò-lâi ah ,  Su-la̍h-bi̍t ah ,  Tò-lâi ,  tò-lâi ,  hō͘ goán khòaⁿ-kìⁿ lí ,  Lín ūi-hô beh khòaⁿ Su-la̍h-bi̍t ,  Chhin-chhiūⁿ khòaⁿ Má-hap-liām ê thiàu-bú ah?
