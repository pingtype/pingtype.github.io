1 Góa só͘-thiàⁿ-ê ,  khòaⁿ ah ,  lí chin-súi ,  khòaⁿ ah ,  lí chin súi ,  Tī phè ê lāi-bīn lí ê ba̍k-chiu chhin-chhiūⁿ kap ;  Lí ê thâu-mn̂g chhin-chhiūⁿ soaⁿ-iûⁿ kui-tīn ;  Tó tī Ki-lia̍t ê soaⁿ-piⁿ , 2 Lí ê chhùi-khí chhin-chhiūⁿ tú-á chián-mn̂g ê chi̍t-kûn iûⁿ ,  sóe chheng-khì chiūⁿ--lâi ,  Ta̍k-chiah ū siang-siⁿ kiáⁿ ,  bô chi̍t-chiah sit-lo̍h i ê kiáⁿ , 3 Lí ê chhùi-tûn chhin-chhiūⁿ chu-âng sòaⁿ ,  Lí ê chhùi iā siⁿ-chòe hó ,  Lí ê pìn-piⁿ tī phè-lāi ,  Chhin-chhiūⁿ chi̍t-tè sia̍h-liû , 4 Lí ê ām-kún chhin-chhiūⁿ Tāi-pi̍t ê tâi ,  khí chòe kun-chong(**chông)-ke̍k ;  Piah-téng tiàu chi̍t-chheng ê pîn-pâi ,  Lóng sī ióng-sū ê tîn-pâi , 5 Lí ê nn̄g ê lin ,  chhin-chhiūⁿ chi̍t-tùi lo̍k-á ,  Chia̍h-chháu tī pek-ha̍p-hoe-tiong ,  Chiū-sī lo̍k-bú siang-siⁿ--ê , 6 Kàu ji̍t liâng-léng ,  iáⁿ chhun-tn̂g ê sî ,  Góa beh khì bu̍t-io̍h soaⁿ ,  kap jú-hiuⁿ ê soaⁿ-thâu , 7 Góa só͘-thiàⁿ-ê ,  lí oân-choân súi ,  Lí bô chi̍t-tiám-á hâ-chhû , 8 Góa ê sin-niû ,  lí tio̍h tùi Lī-pa-lùn kap góa lâi ,  tùi Lī-pa-lùn kap góa lâi ,  Tùi A-má-ná ê téng-bīn ,  tùi Sī-nî-jíⁿ kap Hek-bûn ê téng-bīn ;  Tùi sai ê hia̍t ,  tùi pà ê soaⁿ khòaⁿ--lo̍h-khì , 9 Góa ê sió-bē ah ,  góa ê sin-niû ah ,  Lí toa̍t góa ê sim ,  lí ēng ba̍k-chiu chi̍t-ē khòaⁿ ,  Ēng lí ê ām-kún ê chi̍t-tiâu kim-liān-á ,  toa̍t góa ê sim , 10 Góa ê sió-bē ,  góa ê sin-niû ,  lí ê ài-chêng cháiⁿ-iūⁿ hiah bí-biāu ,  Lí ê ài-chêng cháiⁿ-iūⁿ pí chiú khah-hó ;  Lí ê ko-iû ê phang-bī cháiⁿ-iūⁿ pí it-chhè ê hiuⁿ-liāu khah-iâⁿ , 11 Góa ê sin-niû ah ,  lí ê chhùi-tûn chhin-chhiūⁿ bi̍t-pô͘ teh tih ,  Lí ê chi̍h-ē ū bi̍t ū ni ;  Lí ê i-ho̍k ê phang-bī chhin-chhiūⁿ Lī-pa-lùn ê phang-bī , 12 Góa ê sió-bē ,  góa ê sin-niû ,  chiū-sī koaiⁿ-só ê hn̂g ;  Khàm-ba̍t ê chíⁿ ,  hong-ba̍t ê chúi-chôaⁿ , 13 Lí só͘ chhut sī sia̍h-liû ê hn̂g ,  ū siōng-hó ê ké-chí ,  Chńg-kah-hoe kap ná-ta̍t ê chhiū , 14 Ū ná-ta̍t kap hoan-âng-hoe ,  Chhiong-pô͘ kap jio̍k-kùi ,  í-ki̍p chiah ê jú-hiuⁿ ,  Bu̍t-io̍h ,  tîm-hiuⁿ ,  kap it-chhè siōng-téng ê hiuⁿ-liāu , 15 Lí sī hn̂g-tiong ê chúi-chôaⁿ ,  oa̍h-chúi ê chíⁿ ,  Tùi Lī-pa-lùn lâu--lo̍h-lâi ê khoe-chúi , 16 Pak-hong ah ,  tio̍h khí-lâi ,  lâm-hong ah ,  tio̍h lâi ,  Chhe-lâi góa ê hn̂g ,  hō͘ i ê phang-bī hoat-chhut ;  Goān góa só͘ loân-ài-ê ji̍p i ê hn̂g-lāi ,  Chia̍h i hó ê ké-chí , 
