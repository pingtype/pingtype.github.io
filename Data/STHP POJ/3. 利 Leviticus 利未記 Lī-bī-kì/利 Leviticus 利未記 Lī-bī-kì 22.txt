1 Iâ-hô-hoa hoan-hù Mô͘-se kóng , 2 Lí tio̍h kā A-lûn kap i hiah ê kiáⁿ kóng ,  Tio̍h lī-khui Í-sek-lia̍t lâng só͘ hun-piat chòe-sèng kui hō͘ Góa ê sèng-mi̍h ,  bián-tit siat-to̍k Góa ê sèng-miâ ;  Góa sī Iâ-hô-hoa , 3 Tio̍h kā in kóng ,  Lín tāi-tāi ê hō͘-è ,  kìⁿ-nā seng-khu ū ù-òe ,  lâi chhin-kūn Í-sek-lia̍t lâng só͘ hun-piat chòe-sèng ,  kui hō͘ Iâ-hô-hoa chòe sèng-mi̍h ê ,  hit-lâng tio̍h tī Góa ê bīn-chêng chián-tû ;  Góa sī Iâ-hô-hoa , 4 A-lûn ê hō͘-è ,  kìⁿ-nā ū thái-ko-ê ,  á-sī hā-siau-ê ,  m̄-thang chia̍h sèng-mi̍h ,  tio̍h thèng-hāu i chheng-khì ;  bô-lūn sím-mi̍h lâng bong-tio̍h hit ê tùi sí-si bak-tio̍h lâ-sâm ê mi̍h ,  á-sī tūi-cheng ê lâng ; 5 á-sī bong-tio̍h sím-mi̍h bô chheng-khì ōe pê ê mi̍h ,  á-sī bong-tio̍h hiah ê hō͘ i bô chheng-khì ê lâng ,  put-koán hit-lâng ū sím-mi̍h bô chheng-khì ; 6 bong-tio̍h hiah-ê ê lâng ,  tek-khak bô chheng-khì kàu ê-hng ;  nā bô ēng chúi sóe seng-khu ,  chiū m̄-thang chia̍h sèng ê mi̍h , 7 Ji̍t-lo̍h ê sî ,  i chiū chheng-khì ;  jiân-āu thang chia̍h sèng-mi̍h ;  in-ūi che sī i ê chia̍h-mi̍h , 8 Ka-kī sí-ê ,  á-sī hō͘ iá-siù thiah-li̍h-ê ,  i m̄-thang chia̍h ,  in-ūi chit-ê phah lâ-sâm ka-kī ;  Góa sī Iâ-hô-hoa , 9 Só͘-í in tio̍h siú Góa só͘ kau-tài ê ,  bián-tit in siat-to̍k i ,  tùi án-ni tam-tng chōe lâi sí ;  Góa sī hō͘ in chiâⁿ-sèng ê Iâ-hô-hoa , 10 It-chhè ê gōa-lâng m̄-thang chia̍h sèng-mi̍h ;  hioh tī chè-si ê ke-ê ,  á-sī chòe-kang lâng ,  lóng m̄-thang chia̍h sèng-mi̍h , 11 Siat-sú chè-si bóe lâng ,  sī i ēng gûn bóe ê ,  hit-lâng thang chia̍h i ;  chhut-sì tī i ê ke-ê iā thang chia̍h i ê bí-niû , 12 Chè-si ê cha-bó͘-kiáⁿ nā kè-chhut gōa-lâng ,  chiū m̄-thang chia̍h só͘ kú-khí-lâi ê sèng-mi̍h , 13 Chóng-sī chè-si ê cha-bó͘-kiáⁿ nā sī kóaⁿ-hū ,  á-sī siū lî-chhut-ê ,  bô kiáⁿ-jî ,  koh tò-lâi lāu-pē ê ke ,  kap i siàu-liân ê sî chi̍t-iūⁿ ,  chiū thang chia̍h i ê lāu-pē ê chia̍h-mi̍h ;  to̍k-to̍k gōa-lâng m̄-thang chia̍h , 14 Nā ū lâng bô tiuⁿ-tî chia̍h sèng-mi̍h ,  tio̍h chiàu hiah ê sèng-mi̍h ke gō͘-hūn-chi̍t ,  kau-hō͘ chè-si , 15 M̄-thang siat-to̍k Í-sek-lia̍t lâng só͘ hiàn hō͘ Iâ-hô-hoa ê sèng-mi̍h ; 16 bián-tit in tī chia̍h sèng-mi̍h ê sî ,  tam-tng kè-sit ê chōe-kòa ;  in-ūi Góa sī hō͘ in chiâⁿ-sèng ê Iâ-hô-hoa , 17 Iâ-hô-hoa hoan-hù Mô͘-se kóng , 18 Lí tio̍h hoan-hù A-lûn kap i hiah ê kiáⁿ ,  kap Í-sek-lia̍t ê chèng-lâng ,  tùi in kóng ,  Í-sek-lia̍t-ke ê lâng ,  á-sī tī Í-sek-lia̍t-tiong kià-kha-ê kìⁿ-nā hiàn lé-mi̍h ,  bô-lūn sī só͘ hē ê goān ,  á-sī kam-sim hiàn-ê ,  chiū-sī hiàn hō͘ Iâ-hô-hoa chòe sio-chè-ê ; 19 chiū tio̍h hiàn gû ,  á-sī mî-iûⁿ ,  á-sī soaⁿ-iûⁿ ,  lóng tio̍h ēng kang-ê ,  bô hâ-chhû-ê ,  chiah ōe tit-tio̍h hoaⁿ-hí chiap-la̍p , 20 Kìⁿ-nā ū hâ-chhû-ê ,  lín m̄-thang hiàn ;  in-ūi che bô beh kā lín chiap-la̍p , 21 Kìⁿ-nā tùi gû-kûn ,  á-sī iûⁿ-kûn tiong ,  chiong siā-un-chè hiàn hō͘ Iâ-hô-hoa ,  ūi-tio̍h beh siā te̍k-pia̍t hē ê goān ,  á-sī chòe kam-sim hiàn-ê ,  só͘ hiàn-tio̍h-ê tio̍h sûn-choân ,  bô hâ-chhû ,  chiah ōe tit-tio̍h chiap-la̍p , 22 Chhiⁿ-mî ê ,  tio̍h-siong-ê ,  phòa-siùⁿ-ê ,  siⁿ-liû-ê ,  siⁿ-chhng-ê ,  siⁿ-sián-ê ,  chiah-ê lóng m̄-thang hiàn hō͘ Iâ-hô-hoa ;  iā m̄-thang tī tôaⁿ-téng hiàn hō͘ Iâ-hô-hoa chòe hé-chè , 23 Bô-lūn sī gû-káng á-sī iûⁿ-á ,  nā sī chi-thé ū ke á-sī ū kiám ê ,  hit-hō thang chòe kam-sim chè lâi hiàn ;  chóng-sī ēng i lâi siā-goān chiū bōe tit-tio̍h chiap-la̍p , 24 Gōa-sin sún-siong-ê ,  á-sī teh-chhùi-ê ,  á-sī phòa-li̍h-ê ,  á-sī iam-ê ,  m̄-thang hiàn-hō͘ Iâ-hô-hoa ;  tī lín ê thó͘-tōe iā m̄-thang án-ni kiâⁿ , 25 Chit hō ê mi̍h lín iā m̄-thang tùi gōa-kok lâng ê chhiú chiap-siū hiàn-chòe lín Siōng-tè ê chia̍h-mi̍h ;  in-ūi chit hō mi̍h lóng ū húi-hoāi ,  ū hâ-chhû ê ,  bōe thang kā lín chiap-la̍p26 Iâ-hô-hoa hoan-hù Mô͘-se kóng , 27 Gû ,  á-sī mî-iûⁿ ,  á-sī soaⁿ-iûⁿ í-keng siⁿ ,  chhit-ji̍t tè i ê bú ,  tùi tē-poeh ji̍t í-āu ,  thang chòe Iâ-hô-hoa hé-chè ê lé-mi̍h ,  tit-tio̍h chiap-la̍p , 28 Bô-lūn gû-bú á-sī iûⁿ-bú ,  lí m̄-thang siâng-ji̍t thâi bú kap kiáⁿ , 29 Lín hiàn siā-un-chè hō͘ Iâ-hô-hoa ,  tio̍h hiàn thang tit-tio̍h chiap-la̍p ê , 30 Tio̍h chiū hit-ji̍t chia̍h i ,  m̄-thang lâu chi̍t-tiám-á kàu keh chá-khí ;  Góa sī Iâ-hô-hoa , 31 Só͘-í lín tio̍h siú Góa chiah ê kài-bēng lâi kiâⁿ i ;  Góa sī Iâ-hô-hoa , 32 Lín m̄-thang siat-to̍k Góa ê sèng-miâ ;  in-ūi Góa tī Í-sek-lia̍t lâng ê tiong-kan ,  beh siū chun lâi chòe-sèng ;  Góa sī hō͘ lín chiâⁿ-sèng ê Iâ-hô-hoa , 33 chhōa lín chhut Ai-ki̍p tōe ,  chòe lín ê Siōng-tè ê ;  Góa sī Iâ-hô-hoa , 
