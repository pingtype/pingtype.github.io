1 Iâ-hô-hoa hoan-hù Mô͘-se kóng , 2 Lí tio̍h koh tùi Í-sek-lia̍t lâng kóng ,  Kìⁿ-nā Í-sek-lia̍t lâng ,  á-sī tī Í-sek-lia̍t tiong kià-kha ê gōa-lâng ,  ēng ka-kī ê kiáⁿ-jî hiàn-hō͘ Mô͘-lo̍k ê ,  tek-khak tio̍h hō͘ i sí ;  hit tōe-hng ê lâng tio̍h ēng chio̍h-thâu tìm-sí i , 3 Góa iā beh tùi hit-lâng pìⁿ-bīn ,  tùi i ê peh-sìⁿ-tiong chián-tû i ;  in-ūi i ēng kiáⁿ-jî hiàn-hō͘ Mô͘-lo̍k ,  bak lâ-sâm Góa ê sèng-só͘ ,  siat-to̍k Góa ê sèng-miâ , 4 Hit-lâng ēng kiáⁿ-jî hiàn-hō͘ Mô͘-lo̍k ,  hit só͘-chāi ê lâng nā tìⁿ-chòe bô khòaⁿ-kìⁿ ,  iā bô hō͘ i sí , 5 Góa beh tùi hit-lâng kap i ê ke pìⁿ-bīn ,  chiong i kap it-chhè tè i kiâⁿ siâ-îm ê ,  chiū-sī kap Mô͘-lo̍k kiâⁿ siâ-îm ê ,  lóng tùi i ê peh-sìⁿ-tiong chián-tû i , 6 Lâng phian-ǹg hō͘ kúi chiūⁿ-sin-ê ,  kap kiâⁿ siâ-su̍t ê ,  tè in kiâⁿ siâ-îm ,  Góa beh tùi hit-lâng pìⁿ-bīn ,  tùi i ê peh-sìⁿ-tiong chián-tû i , 7 Só͘-í lín tio̍h ka-kī sèng ,  lâi chiâⁿ-sèng ;  in-ūi Góa sī Iâ-hô-hoa ,  lín ê Siōng-tè , 8 Lín tio̍h siú Góa ê lu̍t-lē ,  lâi kiâⁿ i ;  Góa sī hō͘ lín chiâⁿ-sèng ê Iâ-hô-hoa , 9 Kìⁿ-nā chiù-chó͘ lāu-pē á-sī lāu-bú-ê tek-khak tio̍h hō͘ i sí ;  i chiù-chó͘ lāu-pē á-sī lāu-bú ;  i ê chōe tio̍h kui tī i ê sin-chiūⁿ , 10 Kap pa̍t-lâng ê bó͘ kiâⁿ-îm ,  chiū-sī kap i chhù-piⁿ ê bó͘ kiâⁿ-îm-ê ,  kan-hu îm-hū tek-khak tio̍h hō͘ in sí , 11 Lâng kap āu-bú su-thong-ê chiū-sī lêng-jio̍k i ê lāu-pē ;  in nn̄g-lâng tek-khak tio̍h hō͘ in sí ;  in ê chōe kui tī in , 12 Lâng kap sim-pū su-thong-ê ,  tek-khak tio̍h hō͘ in nn̄g-lâng lóng sí ;  in kiâⁿ ge̍k-lûn ê sū ;  in ê chōe kui tī in , 13 Lâng nā kap ta-po͘-lâng kau-ha̍p ,  chhin-chhiūⁿ kap hū-jîn-lâng chi̍t-iūⁿ ,  in nn̄g-lâng kiâⁿ khó-ò͘ⁿ ê sū ,  tek-khak tio̍h hō͘ in sí ;  in ê chōe kui tī in , 14 Lâng nā chhōa-bó͘ sòa chhōa bó͘ ê lāu-bú ,  chiū-sī ke̍k-pháiⁿ ;  chí saⁿ-lâng tio̍h ēng hé sio in ,  bián-tit lín tiong-kan ū chit-hō pháiⁿ , 15 Lâng kap siù kau-ha̍p ,  i tek-khak tio̍h sí ;  hit chiah siù iā tio̍h thâi-sí , 16 Hū-jîn-lâng chhin-kūn siù kap i kau-ha̍p ,  lí tio̍h thâi-sí hit ê hū-jîn-lâng kap siù ,  tek-khak tio̍h hō͘ in sí ;  in ê chōe kui tī in , 17 Lâng nā khan i ê chí-bē ,  bô-lūn tâng-pē á-sī tâng-bú ê ,  i khòaⁿ i ê ē-thé ,  i khòaⁿ i ê ē-thé ,  che sī kiàn-siàu ê sū ;  in tio̍h tī i ê peh-sìⁿ ê ba̍k-chiu-chêng siū chián-tû ;  i ū lō͘-hiān i ê chí-bē ê ē-thé ;  tio̍h tam-tng i ê chōe , 18 Hū-jîn-lâng keng-kî kàu ,  lâng kap i tâng-pâng ,  lō͘-hiān i ê ē-thé ;  i ū lō͘-hiān hū-jîn-lâng ê huih-goân ,  hū-jîn-lâng iā ū lō͘-hiān i ê huih-goân ;  in nn̄g-ê tio̍h tùi in ê peh-sìⁿ-tiong siū chián-tû , 19 Lāu-bú ê chí-bē á-sī lāu-pē ê chí-bē ,  m̄-thang lō͘-hiān in ê ē-thé ,  chiū-sī lêng-jio̍k kut-jio̍k ê chhin ;  in tio̍h tam-tng in ê chōe , 20 Lâng nā su-thong i ê chím ḿ ,  chiū-sī lêng-jio̍k i ê chek peh ;  in beh tam-tng in ê chōe ;  chi̍t-sì-lâng bô kiáⁿ , 21 Lâng chhōa hiaⁿ-tī ê bó͘ ,  che sī lâ-sâm ê sū ;  i ū lêng-jio̍k i ê hiaⁿ-tī ;  in tek-khak bô kiáⁿ , 22 Só͘-í lín tio̍h siú Góa it-chhè ê lu̍t-lē kap Góa it-chhè ê hoat-tō͘ ,  lâi kiâⁿ i ;  bián-tit Góa só͘ chhōa lín khì tiàm ê tōe chiong lín thò͘-chhut , 23 Góa tī lín ê bīn-chêng só͘ kóaⁿ-chhut ê peh-sìⁿ ,  lín m̄-thang thàn in ê hong-sio̍k ;  in-ūi in kiâⁿ chiah ê it-chhè ê sū ,  só͘-í Góa iàm-ò͘ⁿ in , 24 Chóng-sī Góa bat tùi lín kóng ,  Lín beh sêng-chiap in ê tōe ,  Góa beh ēng hit-ê siúⁿ-sù lín chòe-gia̍p ,  chiū-sī lâu lin kap bi̍t ê tōe ;  Góa sī Iâ-hô-hoa ,  lín ê Siōng-tè ,  tùi bān peh-sìⁿ ê tiong-kan hun-piat lín , 25 Só͘-í lín tio̍h hun-piat chheng-khì kap bô chheng-khì ê siù ,  bô chheng-khì kap chheng-khì ê chiáu-chiah ;  he̍k-sī siù ,  he̍k-sī khîm ,  he̍k-sī pê tī tōe-ni̍h lóng-chóng ê oa̍h-mi̍h ,  Góa só͘ kā lín hun-piat chòe bô chheng-khì ê ,  lín m̄-thang ūi-tio̍h in tì-kàu ka-kī chòe thang iàm-ò͘ⁿ ê , 26 Lín tio̍h kui tī Góa ,  lâi chòe-sèng ;  in-ūi Góa Iâ-hô-hoa sī sèng ,  tùi bān peh-sìⁿ ê tiong-kan hun-piat lín ,  lâi kui tī Góa , 27 Bô-lūn lâm-lú ū kúi chiūⁿ-sin ,  á-sī kiâⁿ siâ-su̍t ê ,  tek-khak tio̍h hō͘ i sí ;  lâng tio̍h ēng chio̍h-thâu kā in tìm-sí ;  in ê chōe kui tī in , 
