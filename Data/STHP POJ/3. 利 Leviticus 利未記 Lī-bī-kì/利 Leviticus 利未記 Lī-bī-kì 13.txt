1 Iâ-hô-hoa hoan-hù Mô͘-se A-lûn kóng , 2 Lâng ê phê-hu nā chéng ,  kiám-chhái siⁿ-sián ,  á-sī siⁿ hé-pan ,  tī i ê phê-hu pìⁿ-chiâⁿ thái-ko ê chèng-thâu ,  tio̍h chhōa i kàu chè-si A-lûn ,  á-sī kàu i ê kiáⁿ-sun chi̍t ê chè-si ê bīn-chêng ; 3 chè-si tio̍h giām phê-hu ê chèng-thâu ;  nā sī tio̍h chèng-thâu ê só͘-chāi hit ê mn̂g í-keng piàn-pe̍h ,  chèng-thâu ê khoán-sit chhim-ji̍p-khì tī phê-hu-lāi ,  che chiū-sī thái-ko ê chèng-thâu ;  chè-si tio̍h giām i ,  toàn i chòe bô chheng-khì , 4 Nā hé-pan tī i ê phê-hu sī pe̍h-ê ,  khoán-sit bô chhim-ji̍p tī phê-hu-lāi ,  i ê mn̂g iā bô piàn-pe̍h ,  chè-si chiū tio̍h chiong ū chèng-thâu ê lâng koaiⁿ-kìm chhit-ji̍t , 5 Kàu tē-chhit ji̍t chè-si tio̍h giām i ;  khòaⁿ ah ,  nā khòaⁿ-kìⁿ chèng-thâu í-keng thêng-chí ,  i ê chèng-thâu bô thòaⁿ ji̍p phê-hu ,  chè-si tio̍h koh kā i koaiⁿ-kìm chhit-ji̍t kú , 6 Kàu tē-chhit ji̍t chè-si tio̍h koh giām i ;  khòaⁿ ah ,  nā chèng-thâu khah hoa ,  koh chèng-thâu bô thòaⁿ-ji̍p phê-hu ,  chè-si tio̍h toàn i chòe chheng-khì ;  sī sián nā-tiāⁿ ;  hit-lâng chiū tio̍h sóe saⁿ-khò͘ ,  tit-tio̍h chòe chheng-khì , 7 chóng-sī i ūi-tio̍h chheng-khì ,  chiong seng-khu hō͘ chè-si giām-liáu ,  sián nā thòaⁿ tī phê-hu ,  i tio̍h koh khì hō͘ chè-si giām , 8 Chè-si tio̍h giām i ;  khòaⁿ ah ,  sián nā thòaⁿ tī phê-hu ;  chè-si tio̍h toàn i chòe bô chheng-khì ;  sī thái-ko , 9 Lâng í-keng ū thái-ko ê chèng-thâu ,  chiū tio̍h chhōa i kìⁿ chè-si , 10 Chè-si tio̍h giām i ;  khòaⁿ ah ,  phê-hu nā ū só͘-chāi chéng pe̍h-pe̍h ,  tì-kàu i ê mn̂g piàn-pe̍h ,  tī chéng ê só͘-chāi kìⁿ chhiah-bah , 11 che sī phê-bah kū ê thái-ko ;  chè-si tio̍h toàn i chòe bô chheng-khì ,  m̄-bián koh koaiⁿ-kìm i ,  in-ūi i sī bô chheng-khì , 12 Thái-ko nā siⁿ-thòaⁿ tī phê-hu ê sì-ûi ,  tī hoān chèng-thâu ê lâng ê phê-hu khí kàu móa-móa ,  chiàu chè-si giām i ,  tùi thâu kàu kha bô chi̍t só͘-chāi bô ; 13 chè-si chiū tio̍h giām i ;  khòaⁿ ah ,  thái-ko nā í-keng khí tī choân-sin ,  chiū tio̍h toàn hit ê hoān-tio̍h chèng-thâu-ê chòe chheng-khì ;  thong seng-khu lóng piàn-pe̍h ,  i sī chheng-khì , 14 Chóng-sī i ê seng-khu sím-mi̍h sî kìⁿ chhiah-bah ,  hit-sî chiū bô chheng-khì , 15 Chè-si tio̍h giām hit ê chhiah-bah ,  chiū toàn i sī bô chheng-khì ;  chhiah-bah pún sī bô chheng-khì ,  sī thái-ko , 16 Chhiah-bah nā ho̍k-goân ,  koh piàn-pe̍h ,  i tio̍h lâi kìⁿ chè-si ;  chè-si tio̍h giām i ; 17 khòaⁿ ah ,  chèng-thâu nā piàn-pe̍h ,  chè-si chiū tio̍h toàn hit ê hoān chèng-thâu-ê chòe chheng-khì ;  i chiū chheng-khì , 18 Lâng nā tī phê-hu siⁿ lia̍p-á ,  iā ū i-hó , 19 tī siⁿ lia̍p-á ê só͘-chāi koh chéng pe̍h-pe̍h ,  á-sī hún-âng-sek ê hé-pan ,  chiū tio̍h hō͘ chè-si giām , 20 Chè-si tio̍h giām i ;  khòaⁿ ah ,  nā khoán-sit thàu-ji̍p phê-hu-lāi ,  i ê mn̂g iā piàn-pe̍h ,  chè-si tio̍h toàn i chòe bô chheng-khì ,  sī thái-ko ê chèng-thâu ,  hoat tī lia̍p-á lāi , 21 Chè-si nā giām i ;  khòaⁿ ah ,  hit téng-bīn bô ū pe̍h ê mn̂g ,  iā bô thàu-ji̍p tī phê-hu-lāi ,  koh ū khah-hoa ,  chè-si chiū tio̍h kā i koaiⁿ-kìm chhit-ji̍t , 22 Nā siⁿ-thòaⁿ tī phê-hu ,  chè-si chiū tio̍h toàn i chòe bô chheng-khì ;  sī hoān-tio̍h chèng-thâu , 23 Hé-pan nā tī goân só͘-chāi thêng-chí ,  bô siⁿ-thòaⁿ ,  chiū-sī lia̍p-á ê hûn-jiah ;  chè-si chiū tio̍h toàn i chòe chheng-khì , 24 Lâng ê phê-bah nā hō͘ hé sio-tio̍h ,  sio-tio̍h ê só͘-chāi kìⁿ chhiah-bah ,  chiâⁿ-chòe hé-pan ,  á-sī hún-âng ,  á-sī lóng-chóng pe̍h ; 25 chè-si chiū tio̍h giām i ;  khòaⁿ ah ,  hé-pan-tiong ê mn̂g nā piàn-pe̍h ,  khoán-sit koh chhim-ji̍p tī phê-hu-lāi ,  sī thái-ko tī hé-sio ê tiong-kan hoat-khí-lâi ;  chè-si chiū tio̍h toàn i chòe bô chheng-khì ,  sī thái-ko ê chèng-thâu , 26 Chóng-sī chè-si giām-liáu ,  khòaⁿ ah ,  tī hé-jiah bô ū pe̍h-mn̂g ,  iā bô thàu-ji̍p phê-hu-lāi ,  koh ū khah-hoa ,  chè-si chiū tio̍h kā i koaiⁿ-kìm chhit-ji̍t , 27 Kàu tē-chhit ji̍t chè-si tio̍h giām i ;  nā thòaⁿ tī phê-hu ,  chè-si chiū tio̍h toàn i chòe bô chheng-khì ;  sī thái-ko ê chèng-thâu , 28 Hé-pan nā tī goân só͘-chāi thêng-chí ,  bô siⁿ-thòaⁿ tī phê-hu ,  koh ū khah-hoa ,  sī tùi hé sio-tio̍h lâi chéng ;  chè-si tio̍h toàn i chòe chheng-khì ;  put-kò sī hé sio-tio̍h ê hûn-jiah , 29 Bô-lūn lâm-lú ,  nā tī thâu-khak á-sī chhùi-chhiu ū tì chèng-thâu , 30 chè-si tio̍h giām hit ê chèng-thâu ;  khòaⁿ ah ,  khoán-sit nā chhim-ji̍p tī phê-hu-lāi ,  hit tiong-kan ū iù-iù n̂g ê mn̂g ,  chè-si chiū tio̍h toàn i chòe bô chheng-khì ;  che sī chhng ,  chiū-sī thâu-khak á-sī chhùi-chhiu-ni̍h ê thái-ko , 31 Chè-si giām hit ê chhng ê chèng-thâu ,  khòaⁿ ah ,  khoán-sit nā bô chhim-ji̍p phê-hu-lāi ,  hit tiong-kan iā bô o͘ ê mn̂g ,  chè-si chiū tio̍h chiong hoān-tio̍h chhng ê chèng-thâu ê ,  koaiⁿ-kìm chhit-ji̍t kú , 32 Kàu tē-chhit ji̍t chè-si tio̍h giām hit ê chèng-thâu ,  khòaⁿ ah ,  chhng nā bô thòaⁿ ,  hit tiong-kan iā bô n̂g ê mn̂g ,  chhng ê khoán-sit iā bô chhim-ji̍p phê-hu-lāi ; 33 hit-lâng tio̍h thì i ê mn̂g ,  chóng-sī chhng m̄-thang thì ;  chè-si tio̍h koh koaiⁿ-kìm hit ê siⁿ-chhng-ê chhit-ji̍t kú , 34 Kàu tē-chhit ji̍t chè-si tio̍h giām hit ê chhng ;  khòaⁿ ah ,  chhng nā bô thòaⁿ tī phê-hu ,  khoán-sit iā bô chhim-ji̍p tī phê-hu-lāi ,  chè-si chiū tio̍h toàn i chòe chheng-khì ;  i tio̍h sóe saⁿ-khò͘ ,  chiū chiâⁿ-chòe chheng-khì , 35 Chóng-sī i chheng-khì í-āu chhng nā thòaⁿ tī phê-hu ,  chè-si tio̍h giām i ; 36 khòaⁿ ah ,  i ê chhng nā thòaⁿ tī phê-hu ,  chè-si m̄-bián koh chhē n̂g ê mn̂g ;  i sī bô chheng-khì , 37 Nā chiàu i khòaⁿ ,  chhng í-keng thêng-chí ,  hit tiong-kan nā hoat o͘ ê mn̂g ,  chhng kì-jiân hó ,  hit-lâng sī chheng-khì ;  chè-si chiū tio̍h toàn i chòe chheng-khì , 38 Bô-lūn lâm-lú ,  phê-bah nā khí hé-pan ,  chiū-sī pe̍h-sek ê hé-pan ;  chè-si tio̍h giām i ; 39 khòaⁿ ah ,  in ê phê-bah ê hé-pan ,  nā sī hé-hu sek ,  che sī phê-hu só͘ hoat ê pe̍h-phā ,  hit lâng sī chheng-khì , 40 Lâng nā lut thâu-mn̂g ,  i ê thâu-khak sī kng-khō-khō ,  iáu sī chheng-khì , 41 I ê thâu-khak-chêng ê thâu-mn̂g nā lut ,  i sī liù-hia̍h-ê ;  iáu-kú sī chheng-khì , 42 Thâu-khak kng-khō-khō ê só͘-chāi ,  á-sī liù-hia̍h ê só͘-chāi ,  nā ū hún-âng-sek ê chèng-thâu ,  che sī thái-ko hoat tī thâu kng-khō-khō ê só͘-chāi ,  á-sī liù-hia̍h ê só͘-chāi , 43 Chè-si tio̍h giām i ;  khòaⁿ ah ,  i ê chèng-thâu nā tī thâu-khak kng-khō-khō ê só͘-chāi ,  á-sī liù-hia̍h ê só͘-chāi ,  ū hún-âng-sek chéng-khí-lâi ,  chhin-chhiūⁿ phê-bah thái-ko ê khoán-sit , 44 hit-lâng chiū-sī khí thái-ko ,  bô chheng-khì-ê ;  chè-si tek-khak tio̍h toàn i chòe bô chheng-khì ;  i ê chèng-thâu sī tī thâu-khak , 45 Ū thái-ko ê chèng-thâu-ê ,  i ê saⁿ-khò͘ tio̍h thiah-li̍h ,  i ê thâu-mn̂g tio̍h phah-sòaⁿ ,  ng i ê chhùi ê téng-tûn ,  kiò kóng ,  Bô chheng-khì ,  bô chheng-khì , 46 Chèng-thâu tī i ê seng-khu ê ji̍t ,  i chiū bô chheng-khì ;  i kì-jiân sī bô chheng-khì ;  i tio̍h ka-kī tiàm ;  i ê só͘-chāi tī iâⁿ-gōa , 47 Jiám-tio̍h thái-ko chèng ê saⁿ-khò͘ ,  bô-lūn sī iûⁿ-mn̂g ê ,  á-sī tōe-pò͘ ; 48 bô-lūn sī kiⁿ ,  sī hūi ,  sī tōe-pò͘ ê ;  sī iûⁿ-mn̂g ê ,  sī phê ê ,  á-sī phê chòe ê mi̍h ; 49 hit ê chèng-thâu nā sī chhiⁿ á-sī âng ê sek ,  tī saⁿ-khò͘ ,  tī phê ,  tī kiⁿ ,  tī hūi ,  á-sī tī phê chòe ê mi̍h ,  sī thái-ko ê chèng-thâu ,  tio̍h hō͘ chè-si giām , 50 Chè-si tio̍h giām hit ê chèng-thâu ,  chiong jiám-tio̍h chèng-thâu ê mi̍h ,  koaiⁿ-kìm chhit-ji̍t , 51 Kàu tē-chhit ji̍t ,  i tio̍h giām hit ê chèng-thâu ;  chèng-thâu nā thòaⁿ tī saⁿ-khò͘ ,  tī kiⁿ ,  tī hūi ,  tī phê ,  chit ê phê bô-lūn chòe sím-mi̍h lō͘-ēng ,  hit ê chèng-thâu sī ok ê thái-ko ;  lóng sī bô chheng-khì , 52 Hit ê jiám-tio̍h chèng-thâu ê saⁿ-khò͘ ,  he̍k-sī kiⁿ ,  sī hūi ,  sī iûⁿ-mn̂g ,  sī tōe-pò͘ ,  á-sī phê chòe ê mi̍h ,  i lóng tio̍h sio-khì ,  in-ūi che sī ok ê thái-ko ,  tek-khak tī hé-tiong sio-khì , 53 Chè-si giām i ;  khòaⁿ ah ,  chèng-thâu nā bô thòaⁿ tī saⁿ-ni̍h ,  tī kiⁿ ,  tī hūi ,  á-sī phê-chòe ê mi̍h ; 54 chè-si tio̍h hoan-hù in sóe hit ê jiám-tio̍h chèng-thâu ê mi̍h ,  koh koaiⁿ-kìm chhit-ji̍t , 55 Chèng-thâu sóe liáu-āu chè-si tio̍h giām i ;  khòaⁿ ah ,  chèng-thâu nā bô piàn-sek ,  chèng-thâu nā bô koh thòaⁿ ,  hit-ê chiū bô chheng-khì ;  sī ok-to̍k ê chèng-thâu ;  bô-lūn bīn pháiⁿ ,  lí pháiⁿ ,  lóng tio̍h ēng hé sio , 56 Sóe liáu-āu ,  chè-si giām i ;  khòaⁿ ah ,  nā hit ê chèng-thâu khah hoa ,  i chiū tio̍h tùi saⁿ ,  á-sī phê ,  á-sī kiⁿ ,  á-sī hūi ,  kā i thiah-khí-lâi , 57 Nā sī iáu-kú hoat-hiān tī saⁿ-ni̍h ,  á-sī kiⁿ ,  á-sī hūi ,  á-sī phê-chòe ê mi̍h ,  che sī chèng-thâu teh hoat ;  tio̍h ēng hé sio hit ê jiám-tio̍h chèng-thâu ê mi̍h , 58 Lí só͘ sóe ê saⁿ ,  he̍k-sī kiⁿ ,  he̍k-sī hūi ,  he̍k-sī phê-chòe ê mi̍h ,  nā chèng-thâu í-keng lī-khui ,  tio̍h koh-chài sóe ,  chiū chheng-khì , 59 Che chiū-sī thái-ko chèng-thâu ê kui-lē ,  bô-lūn sī tī iûⁿ-mn̂g-saⁿ ,  tōe-pò͘-saⁿ ,  tī kiⁿ ,  tī hūi ,  kap phê-chòe ê mi̍h ,  thang toàn-chòe chheng-khì ,  á-sī toàn-chòe bô chheng-khì , 
