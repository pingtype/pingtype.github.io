1 Iâ-hô-hoa hoan-hù Mô͘-se kóng , 2 Lí tio̍h hoan-hù Í-sek-lia̍t lâng kā i kóng ,  Iâ-hô-hoa ê choeh-kî ,  lín só͘ tio̍h soan-pò͘ chòe sèng-hōe ê ,  í-ē chiah-ê chiū-sī Góa ê choeh-kî , 3 La̍k-ji̍t tio̍h chòe-kang ,  tē-chhit ji̍t sī tōa ê an-hioh-ji̍t ;  tio̍h chòe sèng-hōe ;  lín it-chhè ê kang lóng m̄-thang chòe ,  tī lín it-chhè khiā-khí ê só͘-chāi ;  che sī chòe Iâ-hô-hoa ê sèng-ji̍t , 4 Iâ-hô-hoa chiah ê choeh-kî ,  chiū-sī sèng-hōe ,  lín kàu-kî só͘ tio̍h soan-pò͘-ê ,  chiū-sī chiah-ê , 5 Chiaⁿ-ge̍h cha̍p-sì-ji̍t hông-hun ê sî ,  sī Iâ-hô-hoa ê jû-oa̍t-choeh , 6 Chit-ge̍h cha̍p-gō͘ ji̍t sī Iâ-hô-hoa ê tû-kàⁿ-choeh ;  lín tio̍h chia̍h bô-kàⁿ-piáⁿ chhit-ji̍t kú , 7 Thâu-chi̍t-ji̍t tio̍h ū sèng-hōe ;  lóng m̄-thang chòe sím-mi̍h khó͘-kang , 8 Chhit-ji̍t kú tio̍h hiàn hé-chè hō͘ Iâ-hô-hoa ;  tē-chhit ji̍t sī sèng-hōe ,  lóng m̄-thang chòe sím-mi̍h khó͘-kang , 9 Iâ-hô-hoa hoan-hù Mô͘-se kóng , 10 Lí tio̍h hoan-hù Í-sek-lia̍t lâng kā in kóng ,  Lín kàu Góa siúⁿ-sù lín ê tōe ,  siu-koah ngó͘-kok ê sî ,  tio̍h chiong khí-thâu-se̍k ê ngó͘-kok chi̍t-khún ,  tòa-lâi hō͘ chè-si , 11 I tio̍h ēng chit-khún iô tī Iâ-hô-hoa ê bīn-chêng ,  hō͘ lín tit-tio̍h chiap-la̍p ;  chè-si tio̍h tī an-hioh-ji̍t ê keh-ji̍t iô i , 12 Iô chit-khún ê ji̍t ,  lín tio̍h chiong chi̍t chiah bē-móa-nî bô hâ-chhû ê mî-iûⁿ-káng-á ,  hiàn hō͘ Iâ-hô-hoa chòe sio-chè , 13 Saⁿ-sòa hiàn ê sò͘-chè ,  chiū-sī tiau-hô iû ê iù-mī-hún i-hoat cha̍p-hūn ê nn̄g-hūn ,  chòe phang-phang ê hé-chè hiàn-hō͘ Iâ-hô-hoa ;  saⁿ-sòa hiàn ê koàn-tiān ,  tio̍h ēng chiú chi̍t-him ê sì-hūn chi̍t , 14 Bô-lūn sī piáⁿ ,  á-sī pē ê ngó͘-kok ,  á-sī sin ê sūi ,  lín lóng m̄-thang chia̍h ,  kàu lín tòa lé-mi̍h hiàn-hō͘ lín ê Siōng-tè hit-ji̍t chiah thang ;  che tī lín it-chhè khiā-khí ê só͘-chāi ,  chòe lín tāi-tāi éng-oán ê lē , 15 Lín tio̍h tùi an-hioh-ji̍t ê keh-ji̍t ,  hiàn tiū-khún chòe iô-chè ;  hit-ji̍t ūi ka-kī sǹg-khí ,  móa chhit ê an-hioh-ji̍t , 16 kàu tē-chhit ê an-hioh-ji̍t ê keh-ji̍t ,  lín tio̍h sǹg gō͘-cha̍p-ji̍t ,  koh tio̍h chiong sin ê sò͘-chè hiàn-hō͘ Iâ-hô-hoa , 17 Tio̍h tùi lín khiā-khí ê só͘-chāi the̍h-chhut iù ê mī-hún i-hoat cha̍p-hūn-nn̄g ,  chham kàⁿ ,  pek nn̄g tè iô-chè ê piáⁿ ,  chòe khí-thâu-se̍k ê mi̍h ,  hiàn hō͘ Iâ-hô-hoa , 18 Koh tio̍h ēng bē-móa-nî bô hâ-chhû ê iûⁿ-á chhit-chiah ,  gû-káng-á chi̍t-chiah ,  mî-iûⁿ-káng nn̄g-chiah ,  kap hiah ê piáⁿ saⁿ-kap hiàn in chòe sio-chè hō͘ Iâ-hô-hoa ,  kap in ê sò͘-chè ,  in ê koàn-tiān ,  chòe phang-phang ê hé-chè ,  hiàn hō͘ Iâ-hô-hoa , 19 Lín tio̍h hiàn chi̍t chiah soaⁿ-iûⁿ-káng chòe sio̍k-chōe-chè ,  nn̄g chiah bē-móa-nî ê mî-iûⁿ-á chòe siā-un-chè , 20 Chè-si tio̍h iô in ,  kap khí-thâu-se̍k ê be̍h ê piáⁿ ,  chòe iô-chè tī Iâ-hô-hoa ê bīn-chêng ,  kap hí nn̄g chiah iûⁿ-á ;  tio̍h hun-piat in chòe sèng ,  hiàn hō͘ Iâ-hô-hoa ,  lâi kui hō͘ chè-si , 21 Siâng hit-ji̍t lín tio̍h soan-pò͘ chòe lín ê sèng-hōe ;  lóng m̄-thang chòe sím-mi̍h khó͘-kang ;  che tī lín it-chhè khiā-khí ê só͘-chāi ,  chòe ta̍k sè-tāi éng-oán ê lē , 22 Lín siu-koah chhân ê ngó͘-kok ,  chhân ê kak-thâu m̄-thang koah kàu chīn ,  ka-la̍uh-ê iā m̄-thang khioh ;  tio̍h lâu hō͘ sòng-hiong lâng kap chhut-gōa-ê khioh ;  Góa sī Iâ-hô-hoa , 23 Iâ-hô-hoa hoan-hù Mô͘-se kóng , 24 Lí tio̍h hoan-hù Í-sek-lia̍t lâng kóng ,  Chhit-ge̍h chhoe-it ,  lín tio̍h siú chòe sèng ê an-hioh-ji̍t ,  tio̍h pûn hō-thâu chòe kì-liām ;  tio̍h chòe sèng-hōe , 25 Lóng m̄-thang chòe sím-mi̍h khó͘-kang ;  tio̍h chiong hé-chè hiàn hō͘ Iâ-hô-hoa , 26 Iâ-hô-hoa hoan-hù Mô͘-se kóng , 27 Chhit-ge̍h chhoe-cha̍p ji̍t sī sio̍k-chōe ê ji̍t ;  lín tio̍h siú chòe sèng-hōe ;  koh tio̍h khek-khó͘ ka-kī ê sim ;  iā tio̍h chiong hé-chè hiàn hō͘ Iâ-hô-hoa , 28 Siâng chit-ji̍t lóng m̄-thang chòe sím-mi̍h kang ,  in-ūi sī sio̍k-chōe ê ji̍t ;  tī Iâ-hô-hoa lín ê Siōng-tè ê bīn-chêng kā lín sio̍k-chōe , 29 Siâng chit-ji̍t ,  kìⁿ-nā bô khek-khó͘ i ê sim ê ,  beh tùi peh-sìⁿ-tiong siū chián-tû , 30 Kìⁿ-nā tī chit-ji̍t chòe sím-mi̍h kang ê ,  Góa beh tùi peh-sìⁿ-tiong tû-bia̍t i , 31 Lín lóng m̄-thang chòe sím-mi̍h kang ;  che tī lín it-chhè khiā-khí ê só͘-chāi ,  chòe lín ta̍k sè-tāi éng-oán ê lē , 32 Lín tio̍h siú chit-ji̍t chòe tōa ê an-hioh-ji̍t ;  tī chit-ge̍h ê chhoe-káu ji̍t ê-hng ,  tùi hit ê-hng kàu keh ê-hng ,  tio̍h siú lín ê an-hioh-ji̍t , 33 Iâ-hô-hoa hoan-hù Mô͘-se kóng , 34 Lí tio̍h kā Í-sek-lia̍t lâng kóng ,  Chit ê chhit-ge̍h cha̍p-gō͘ ji̍t sī tah-liâu-á choeh ,  chhit-ji̍t kú kā Iâ-hô-hoa siú i , 35 Thâu-chi̍t-ji̍t tio̍h ū sèng-hōe ,  m̄-thang chòe sím-mi̍h khó͘-kang , 36 Lín chhit-ji̍t kú tio̍h chiong hé-chè hiàn-hō͘ Iâ-hô-hoa ;  tē-poeh ji̍t tio̍h siú sèng-hōe ,  tio̍h chiong hé-chè hiàn hō͘ Iâ-hô-hoa ;  che sī giâm-siok-hōe ,  lóng m̄-thang chòe sím-mi̍h khó͘-kang , 37 Che sī Iâ-hô-hoa chiah ê choeh ;  lín tio̍h soan-pò͘ chòe sèng-hōe ê ,  tio̍h chiong hé-chè ,  sio-chè ,  sò͘-chè ,  chè-mi̍h ,  kap koàn-tiān hiàn-hō͘ Iâ-hô-hoa ,  koh chiàu i ê ji̍t-kî , 38 Che sī tī Iâ-hô-hoa kìⁿ an-hioh-ji̍t í-gōa ,  koh tī lín ê lé-mi̍h í-gōa ,  kap lín só͘ hē ê goān í-gōa ,  kap kam-sim hiàn-ê í-gōa ,  chiū-sī lín só͘ hiàn hō͘ Iâ-hô-hoa ê , 39 Koh tī chhit-ge̍h cha̍p-gō͘ ji̍t ,  lín í-keng siu thó͘-sán ê sî ,  tio̍h siú Iâ-hô-hoa ê choeh chhit-ji̍t kú ;  thâu-chi̍t ji̍t chòe sèng ê an-hioh ,  tē-poeh ji̍t iā chòe sèng ê an-hioh , 40 Thâu-chi̍t-ji̍t tio̍h bán hó-chhiū ê ké-chí ,  kap chó-chhiū ê ki ,  kap ām-chhiū ê oāiⁿ ,  kap hô-piⁿ ê liú ,  tī Iâ-hô-hoa lín Siōng-tè ê bīn-chêng hoaⁿ-hí chhit-ji̍t kú , 41 Ta̍k-nî chhit-ge̍h-kan ,  lín tio̍h chhit-ji̍t kú kā Iâ-hô-hoa siú chit ê choeh ;  che sī lín ta̍k sè-tāi éng-oán ê lē , 42 Lín tio̍h tiàm tī chháu-liâu-á-lāi chhit-ji̍t kú ;  kìⁿ-nā Í-sek-lia̍t pún-tōe lâng lóng tio̍h tiàm tī chháu-liâu-á-lāi , 43 Thang hō͘ lín ta̍k-tāi chai Góa chhōa Í-sek-lia̍t lâng chhut Ai-ki̍p tōe ê sî ,  Góa hō͘ in tiàm tī chháu-liâu-á-lāi ;  Góa sī Iâ-hô-hoa lín ê Siōng-tè , 44 Mô͘-se chiū chiong Iâ-hô-hoa ê choeh-kî thoân hō͘ Í-sek-lia̍t lâng , 
