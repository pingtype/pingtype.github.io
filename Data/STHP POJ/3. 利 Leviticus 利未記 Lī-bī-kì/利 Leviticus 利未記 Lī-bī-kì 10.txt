1 A-lûn ê kiáⁿ Ná-tap ,  A-pí-hō͘ ,  ta̍k-ê the̍h ka-kī ê hiuⁿ-lô͘ ,  tóe hé ,  kap hiuⁿ ,  tī Iâ-hô-hoa ê bīn-chêng hiàn pa̍t-hō ê hé ,  sī I só͘ bô bēng-lēng in ê , 2 Chiū ū hé tùi Iâ-hô-hoa ê bīn-chêng hoat-chhut ,  lâi sio in ;  in chiū sí tī Iâ-hô-hoa ê bīn-chêng , 3 Mô͘-se tùi A-lûn kóng ,  Che sī Iâ-hô-hoa só͘ kóng ê ;  I kóng ,  Góa beh tī chhin-kūn Góa ê lâng ,  hián-bêng chòe-sèng ;  tī chèng peh-sìⁿ ê bīn-chêng ,  Góa beh tit-tio̍h êng-kng ,  A-lûn iā chēng-chēng , 4 Mô͘-se kiò A-lûn ê chek O͘-siat ê kiáⁿ ,  Bí-sa-lī ,  Í-lī-sat-hoán lâi ,  kā in kóng ,  Chìn-chêng lâi chiong lín ê chhin-lâng tùi sèng-só͘ ê bīn-chêng kng kàu iâⁿ-gōa , 5 In nn̄g lâng chìn-chêng lâi ,  chiū in só͘ chhēng ê saⁿ kng-chhut iâⁿ-gōa ;  sī chiàu Mô͘-se só͘ bēng-lēng-ê , 6 Mô͘-se tùi A-lûn kap i ê kiáⁿ Í-lī-a-sat Í-tha-má kóng ,  M̄-thang phah-sòaⁿ thâu-mn̂g ,  iā m̄-thang thiah-li̍h saⁿ ;  bián-tit lín sí ,  koh bián-tit Iâ-hô-hoa siū-khì hōe-chiòng ;  to̍k-to̍k lín ê hiaⁿ-tī Í-sek-lia̍t choân-ke ,  ūi-tio̍h Iâ-hô-hoa só͘ hoat-chhut ê hé lâi ai-khàu , 7 Lín iā m̄-thang chhut hōe-bō͘ mn̂g ,  kiaⁿ-liáu lín ōe sí ;  in-ūi Iâ-hô-hoa ê iû boah tī lín ê seng-khu ;  in chiū chiàu Mô͘-se ê ōe lâi kiâⁿ , 8 Iâ-hô-hoa hoan-hù A-lûn kóng , 9 Lí kap lí ê kiáⁿ ji̍p hōe-bō͘ ê sî ,  po̍h-chiú kāu-chiú ,  lóng m̄-thang lim ,  bián-tit lín sí ,  che beh chòe lín ta̍k sè-tāi éng-oán ê lē ; 10 hō͘ lín thang hun-piat sèng kap bô sèng-ê ,  bô chheng-khì kap chheng-khì-ê ; 11 koh hō͘ lín thang chiong Iâ-hô-hoa thok-tiōng Mô͘-se hoan-hù Í-sek-lia̍t lâng it-chhè ê lu̍t-lē kà-sī in , 12 Mô͘-se tùi A-lûn kap i só͘ chhun ê kiáⁿ Í-lī-a-sat Í-tha-má kóng ,  Lín the̍h Iâ-hô-hoa hé-chè só͘ chhun ê sò͘-chè ,  tio̍h tī tôaⁿ-piⁿ chia̍h i ,  m̄-thang chham kàⁿ ;  in-ūi sī chì-sèng-ê , 13 Lín tio̍h chia̍h i tī sèng ê só͘-chāi ,  in-ūi tī hiàn hō͘ Iâ-hô-hoa ê hé-chè-tiong ,  che sī lí ê hūn-gia̍h ,  kap lí ê kiáⁿ ê hūn-gia̍h ;  só͘ bēng-lēng góa ê chiū-sī án-ni , 14 Só͘ iô ê heng ,  só͘ kú-khí ê thúi ,  lín tio̍h tī chheng-khì ê só͘-chāi chia̍h i ,  lí kap lí ê kiáⁿ ,  lí ê cha-bó͘-kiáⁿ ,  lóng tio̍h saⁿ-kap chia̍h ;  in-ūi chiah-ê sī tùi Í-sek-lia̍t lâng siā-un-chè-tiong hō͘ lí ,  chòe lí ê hūn-gia̍h ,  kap lí ê kiáⁿ ê hūn-gia̍h , 15 Só͘ kú-khí ê thúi ,  só͘ iô ê heng ,  in tio̍h kap hé-chè ê iû saⁿ-kap tòa-lâi ,  chòe iô-chè tī Iâ-hô-hoa ê bīn-chêng iô i ;  che tio̍h kui lí kap lí ê kiáⁿ ,  chòe éng-oán tit-tio̍h ê hūn-gia̍h ;  lóng sī chiàu Iâ-hô-hoa só͘ bēng-lēng ê , 16 Hit-sî Mô͘-se tì-ì chhē chòe sio̍k-chōe-chè ê soaⁿ-iûⁿ-káng ;  khòaⁿ ah ,  í-keng sio-khì ;  chiū siū-khì A-lûn só͘ chhun ê kiáⁿ Í-lī-a-sat Í-tha-má ,  kóng , 17 Chit ê sio̍k-chōe-chè í-keng sī chì-sèng-ê ,  I koh ēng hit-ê kui hō͘ lín ,  lâi tam-tng hōe-chiòng ê chōe-kòa ,  tī Iâ-hô-hoa ê bīn-chêng kā in sio̍k ;  lín siáⁿ-sū bô chia̍h i tī sèng ê só͘-chāi ah?18 Khòaⁿ ah ,  hit ê huih bô tòa ji̍p sèng-só͘ lāi ;  lín pún tio̍h chia̍h i tī sèng-só͘ ;  chiàu góa só͘ bēng-lēng-ê , 19 A-lûn tùi Mô͘-se kóng ,  Khòaⁿ ah ,  kin-á-ji̍t in tī Iâ-hô-hoa ê bīn-chêng hiàn in ê sio̍k-chōe-chè ,  kap in ê sio-chè ;  góa koh tú-tio̍h chhin-chhiūⁿ án-ni ;  góa nā kin-á-ji̍t chia̍h sio̍k-chōe-chè ,  Iâ-hô-hoa kiám ōe khòaⁿ chòe-hó mah?20 Mô͘-se thiaⁿ-kìⁿ ,  chiū lia̍h chit ê ōe chòe hó , 
