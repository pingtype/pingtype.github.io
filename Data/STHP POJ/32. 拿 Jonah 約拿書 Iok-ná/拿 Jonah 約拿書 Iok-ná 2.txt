1 Iok-ná tī hî ê pak-tó͘-lāi kî-tó i ê Siōng-tè Iâ-hô-hoa ,  kóng:2 Góa tú-tio̍h hoān-lān kiû-kiò Iâ-hô-hoa ; 	I chiū thiaⁿ góa ; 	Góa tùi im-hú ê pak-lāi âu-kiò ; 	Lí chiū thiaⁿ góa ê siaⁿ , 3 In-ūi Lí bat hiat góa lo̍h chhim-ian ,  chiū-sī tī hái-tóe ; 	Tōa-chúi ûi góa ; 	Kông-pho tōa-éng lóng khàm-ba̍t góa , 4 Góa chiū kóng ,  Góa siū kóaⁿ-tio̍k ,  lī-khui Lí ê ba̍k-chêng ; 	Chóng-sī góa iáu teh ǹg Lí ê sèng-tiān , 5 Chiah ê chúi ûi góa hiám-hiám bô sìⁿ-miā ; 	Chhim-ian ûi-khùn góa ; 	Hái-chháu pau góa ê thâu-khak , 6 Góa lo̍h kàu soaⁿ-tóe:	Tōe ê mn̂g-kông éng-éng kā góa koaiⁿ-teh ; 	Iâ-hô-hoa ,  góa ê Siōng-tè ah ,  chóng-sī Lí ū kiù góa ê sìⁿ-miā thoat-lī sí-bô , 7 Góa ê sim-sîn hūn--khì ê sî ,  góa chiū siàu-liām Iâ-hô-hoa ; 	Góa ê kî-tó kàu Lí ê bīn-chêng ,  ji̍p Lí ê sèng-tiān , 8 Kìⁿ-nā tùi-tiōng hu-ké ê lâng , 	Khì-sak in chû-ài ê Chú , 9 Chóng-sī góa beh ēng kám-un ê siaⁿ hiàn-chè hō͘ Lí , 	Siā góa só͘ hē ê goān:	Chín-kiù chhut tī Iâ-hô-hoa , 10 Iâ-hô-hoa bēng-lēng hit bé hî ,  i chiū thò͘-chhut Iok-ná tī ta-tōe , 
