1 Iâ-hô-hoa ê ōe tē-jī-pái lîm-kàu Iok-ná kóng ,  Lí khí-lâi ,  khì Nî-nî-bî hit ê tōa-siâⁿ ; 2 Góa só͘ bēng-lēng lí thoân--ê ,  lí thoân hō͘ i , 3 Iok-ná chiū chiàu Iâ-hô-hoa ê ōe khí--lâi ,  khì Nî-nî-bî ;  Nî-nî-bî sī ke̍k-tōa ê siâⁿ ,  tio̍h kiâⁿ saⁿ-ji̍t chiah ōe thàng , 4 Iok-ná ji̍p siâⁿ khí-sin kiâⁿ chi̍t-ji̍t ê lō͘ ,  thoân kóng ,  Koh sì-cha̍p-ji̍t ,  Nî-nî-bî beh tó-hoāi , 5 Nî-nî-bî lâng sìn Siōng-tè ,  chiū soan-pò͘ kìm-chia̍h ,  tùi-tōa kàu-sòe ,  lóng chhēng môa-saⁿ , 6 Chit ê siau-sit thoân-kàu hō͘ Nî-nî-bî ông thiaⁿ-kìⁿ ;  i chiū tùi i ê chō-ūi khí--lâi ,  thǹg i ê lé-ho̍k ,  chhēng môa ,  chē tī hé-hu , 7 Koh chhut kò-sī ,  chiàu ông kap kùi-cho̍k ê bēng-lēng thoân hō͘ Nî-nî-bî thong-siâⁿ kóng ,  Lâng kap cheng-siⁿ gû-kûn iûⁿ-kûn ,  lóng m̄-thang chia̍h ,  m̄-thang lim-chúi ,  liân chhì-khòaⁿ iā m̄-thang , 8 Lâng kap cheng-siⁿ lóng tio̍h chhēng-môa ,  tōa-siaⁿ kiû-kiò Siōng-tè ,  ta̍k-lâng iā tio̍h lī-khui i ê pháiⁿ-lō͘ ,  kap i ê chhiú só͘ chòe ê kiông-pō , 9 Kiám-chhái Siōng-tè hê-sim tńg-ì ,  bán-hôe I ê tōa siū-khì ,  hō͘ lán bô bia̍t-bô iā káⁿ , 10 Tùi án-ni Siōng-tè khòaⁿ in ê kiâⁿ-chòe ,  ū lī-khui in ê pháiⁿ-lō͘ ;  Siōng-tè chiū thè-hóe I só͘ kóng beh kàng hō͘ in ê chai-ē ,  ia̍h bô kàng-lo̍h , 
