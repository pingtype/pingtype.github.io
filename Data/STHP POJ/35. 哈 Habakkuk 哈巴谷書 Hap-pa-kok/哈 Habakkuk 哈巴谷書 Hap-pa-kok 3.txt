1 Sian-ti Hap-pa-kok ê kî-tó ,  ēng "Si-kî-o-lo̍k" tiāu , 2 Iâ-hô-hoa ah ,  góa thiaⁿ-kìⁿ Lí ê siau-sit chiū kiaⁿ-hiâⁿ , 	Iâ-hô-hoa ah ,  kiû Lí tī chiah ê nî ê tiong-kan ,  koh heng-khí Lí ê só͘-chòe ; 	Tī chiah ê nî ê tiong-kan hián-hiān ; 	Tī siū-khì ê sî kì-tit lîn-bín , 3 Siōng-tè tùi Thê-bān lâi , 	Sèng--ê tùi Pa-lân soaⁿ kàu ,  [Sè-la̍h]	I ê êng-kng jia-khàm chiah ê thiⁿ ; 	I ê miâ-siaⁿ chhiong-móa tōe , 4 I ê chhàn-lān chhin-chhiūⁿ kng ; 	Tùi I ê chhiú ū chhut kng-sòaⁿ , 	Tī-hia I ê lêng-le̍k khǹg-teh , 5 Tī I ê thâu-chêng ū un-e̍k liû-hêng , 	Tī I ê āu-bīn ū jia̍t-chèng hoat-chhut , 6 I khiā-teh ,  chiū niû tōa-tōe ; 	I koan-khòaⁿ ,  kóaⁿ-sòaⁿ lia̍t-pang ; 	Éng-oán tī-teh ê soaⁿ li̍h-khui ; 	Kú-tn̂g ê soaⁿ-niá pang-hām ; 	I ê só͘-kiâⁿ ,  tùi chá í-lâi sī án-ni , 7 Góa khòaⁿ-kìⁿ Kó͘-san ê pò͘-pîⁿ tú-tio̍h hoān-lān ; 	Bí-tiân tōe ê tiùⁿ-lî gi̍h-gi̍h-chhoah , 8 Iâ-hô-hoa ah ,  Lí khiâ Lí ê bé , 	Chē tī Lí chín-kiù ê chhia , 	Kiám-sī bô hoaⁿ-hí chiah ê kang , 	Siū-khì chiah ê hô , 	Thòng-hūn iûⁿ-hái mah?9 Lí ê keng lóng lō͘-chhut ; 	Tùi chiah ê chi-phài só͘ chiù-chōa--ê ,  lóng sī chin-si̍t ê ōe ,  [Sè-la̍h]	Lí ēng kang-hô pun-khui tōa-tōe , 10 Soaⁿ-niá khòaⁿ-kìⁿ Lí ,  chiū kiaⁿ-hiâⁿ ; 	Tōa-chúi thàu-hong keng-kè ; 	Chhim-ian chhut i ê siaⁿ ; 	Tōa-éng chhèng-koâiⁿ , 11 In-ūi Lí ê chìⁿ siā-chhut kng ; 	Lí ê chhiuⁿ ê kng iām-iām sih ; 	Ji̍t kap ge̍h thêng-chí tī i ê ūi-chhù , 12 Lí siū-khì lâi piàn-kiâⁿ tōe-chiūⁿ , 	Lí tōa siū-khì ,  phah lia̍t-kok chhin-chhiūⁿ phah ngó͘-kok , 13 Lí chhut--lâi beh kiù Lí ê peh-sìⁿ , 	Chín-kiù Lí ê siū-boah-iû--ê ; 	Pháiⁿ-lâng ke-tiong ê thâu-ba̍k ,  Lí phah-chhùi i , 	Lō͘-hiān i ê kun-ki kàu chīn-thâu , 	[Sè-la̍h]14 Lí ēng i ka-kī ê chhiuⁿ chha̍k-thàu i chiàn-sū ê thâu ; 	In lâi chhin-chhiūⁿ kńg-lê-hong ,  beh kóaⁿ-sòaⁿ góa ; 	In só͘ hoaⁿ-hí--ê ,  sī àm-chīⁿ thun-chia̍h sòng-hiong lâng , 15 Lí khiâ-bé ta̍h tī hái--nih:	Chiū-sī ta̍h giâ-éng ê tōa-chúi , 16 Góa thiaⁿ-kìⁿ ,  góa ê sim-tn̂g kiau(**kiáu)-ká:	Ūi-tio̍h hit ê siaⁿ ,  góa ê chhùi-tûn khe̍h-khe̍h-tiō ; 	Kut-hâi hiú-hoāi ,  góa tī góa ê só͘-chāi ngia̍uh-ngia̍uh-chhoah , 	Góa chí-ū tiām-tiām thèng-hāu chai-lān ê ji̍t kàu , 	Chhim-hoān kéng-lāi ê peh-sìⁿ chiūⁿ--lâi , 17 Sui-jiân bû-hoa-kó chhiū bô hoat-iūⁿ , 	Phû-tô-chhiū bô kiat ké-chí , 	Kaⁿ-ná-chhiū ia̍h bô siu-sêng , 	Chhân-hn̂g bô chhut gō͘-kak , 	Tiâu-lāi bô pòaⁿ-chiah iûⁿ , 	Gû-tiâu iā bô gû , 18 Góa iáu-kú beh in-ūi Iâ-hô-hoa lâi hoaⁿ-hí , 	In-ūi kiù góa ê Siōng-tè lâi khoài-lo̍k , 19 Chú Iâ-hô-hoa sī góa ê khùi-la̍t ; 	I hō͘ góa ê kha chhin-chhiūⁿ lo̍k-bú ; 	Koh hō͘ góa kiâⁿ tī góa koâiⁿ ê só͘-chāi , 20 Chit-ê koa kau hō͘ ga̍k-koaⁿ ,  ēng góa si-hiân ê ga̍k-khì lâi chhiùⁿ , 
