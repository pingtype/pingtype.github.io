1 Góa koh kia̍h-ba̍k koan-khòaⁿ ,  khòaⁿ ah ,  ū chi̍t-lâng chhiú the̍h chîn-soh ; 2 góa kóng ,  Lí beh khì toh-lo̍h? I kā góa kóng ,  Beh khì niû Iâ-lō͘-sat-léng ,  khòaⁿ i ū jōa-khoah ,  ū jōa-tn̂g , 3 Khòaⁿ ah ,  kap góa kóng-ōe ê sù-chiá chhut-khì ,  koh ū chi̍t-ūi sù-chiá chhut-lâi ngiâ-chih i , 4 tùi i kóng ,  Lí cháu--khì kā hit ê siàu-liân lâng kóng ,  kóng ,  Iâ-lō͘-sat-léng beh ū lâng khiā-khí ,  chhin-chhiūⁿ bô siâⁿ-chhiûⁿ ê hiuⁿ-lí ,  in-ūi hit tiong-kan lâng kap cheng-siⁿ chin-chōe , 5 Iâ-hô-hoa kóng ,  Góa beh chòe i sì-ûi ê hé-siâⁿ ,  Góa ia̍h beh chòe in tiong-kan ê êng-kng , 6 Iâ-hô-hoa kóng ,  Eh! Eh! lín tio̍h tùi pak-hng ê tōe tô-cháu ,  in-ūi Góa í-keng sì-sòaⁿ lín ,  chhin-chhiūⁿ tī thiⁿ--nih sì-bīn ê hong ;  che sī Iâ-hô-hoa kóng--ê , 7 Eh! Sek-an ah ,  kap Pa-pí-lûn ê peh-sìⁿ khiā-khí--ê ah ,  lí tio̍h tô-thoat , 8 Bān-kun ê Iâ-hô-hoa kóng ,  Tī êng-kng ê liáu-āu ,  chhe góa kàu hiah-ê chhiúⁿ-lia̍h lín ê lia̍t-kok ;  hoān-tio̍h lín--ê sī hoān-tio̍h I ba̍k-chiu-tiong ê tông-chú , 9 Khòaⁿ ah ,  Góa beh tī in ê téng-bīn bú Góa ê chhiú ,  in chiū beh hō͘ in ê lô͘-po̍k chhiúⁿ-kiap ,  lín chiū chai bān-kun ê Iâ-hô-hoa chhe góa lah , 10 Sek-an ê peh-sìⁿ ah ,  tio̍h chhiùⁿ-koa hoaⁿ-hí ;  khòaⁿ ah ,  in-ūi Góa beh lâi ,  beh tiàm tī lín tiong-kan ;  che sī Iâ-hô-hoa kóng--ê , 11 Hit-ji̍t beh ū chōe-chōe kok kui-óa Iâ-hô-hoa ,  chòe Góa ê peh-sìⁿ ;  koh Góa beh tiàm-tī lí ê tiong-kan ,  lí chiū chai bān-kun ê Iâ-hô-hoa chhe góa kàu lí hia , 12 Iâ-hô-hoa beh tit-tio̍h Iû-tāi chòe I ê gia̍p tī sèng-tōe ;  ia̍h beh koh kéng-soán Iâ-lō͘-sat-léng , 13 Kìⁿ-nā ū hiat-khì--ê ,  tī Iâ-hô-hoa ê bīn-chêng lóng tio̍h chēng-chēng ;  in-ūi I tùi sèng ê só͘-chāi khí--lâi , 
