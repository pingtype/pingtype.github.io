1 Tāi-lī-o͘ jī-nî ,  poeh-ge̍h ,  Iâ-hô-hoa ê ōe lîm-kàu E̍k-to ê sun ,  Pí-lī-ka ê kiáⁿ ,  sian-ti Sat-ka-lī-a kóng:2 Iâ-hô-hoa bat tōa siū-khì lín ê lia̍t-chó͘ , 3 Só͘-í lí tio̍h kā in kóng ,  Bān-kun ê Iâ-hô-hoa án-ni kóng ,  Lín tio̍h oa̍t-tńg lâi chhē Góa ;  Bān-kun ê Iâ-hô-hoa kóng ,  Góa ia̍h beh oa̍t-tńg--lâi chhē lín ;  che sī bān-kun ê Iâ-hô-hoa kóng--ê , 4 Bo̍h-tit o̍h lín ê lia̍t-chó͘ ,  chêng ê sian-ti bat kiò in kóng ,  Bān-kun ê Iâ-hô-hoa án-ni kóng ,  Lín tio̍h hôe-thâu lī-khui lín ê pháiⁿ-lō͘ ,  kap lín ê pháiⁿ só͘-kiâⁿ ;  chóng-sī in m̄ àⁿ hī-khang ,  iā m̄ thiaⁿ Góa ;  che sī Iâ-hô-hoa kóng--ê , 5 Lín ê lia̍t-chó͘ tī toh-lo̍h ah? Hiah ê sian-ti ōe éng-oán oa̍h--teh mah?6 Chóng-sī Góa ê giân-gú ,  Góa ê lu̍t-lē ,  Góa só͘ hoan-hù Góa chiah ê lô͘-po̍k sian-ti--ê ,  kiám bô kàu-tī lín ê lia̍t-chó͘ mah? In chiū hôe-thâu kóng ,  Bān-kun ê Iâ-hô-hoa àn-sǹg beh chiàu lán ê só͘-kiâⁿ só͘-chòe ,  si-hêng tī lán ,  I í-keng chiàu án-ni khoán-thāi lán lah , 7 Tāi-lī-o͘ jí-nî cha̍p-it-ge̍h ,  chiū-sī Sè-pā-te̍k ge̍h jī-cha̍p-sì ji̍t ,  Iâ-hô-hoa ê ōe lîm-kàu E̍k-to ê sun ,  Pí-lī-ka ê kiáⁿ ,  sian-ti Sat-ka-lī-a kóng , 8 Góa mî--sî koan-khòaⁿ ,  khòaⁿ ah ,  ū chi̍t-lâng khiâ chhiah-bé khiā tī kē-tōe kong-liam-chhiū ê tiong-kan ;  tī i ê āu-bīn ,  koh ū chhiah-sek ,  n̂g-sek ,  pe̍h-sek ê bé , 9 Góa kóng ,  Góa ê chú ah ,  che sī sím-mi̍h? Kap góa kóng ê sù-chiá chiū kā góa kóng ,  Góa beh chí-sī lí chai chiah-ê sī sím-mi̍h , 10 Hit-ê khiā tī kong-liam-chhiū tiong-kan ê lâng ìn kóng ,  Che sī Iâ-hô-hoa só͘ chhe óng-lâi tī tōe-chiūⁿ--ê , 11 In chiū ìn hit-ê khiā tī kong-liam-chhiū-tiong Iâ-hô-hoa ê sù-chiá kóng ,  Goán í-keng óng-lâi tī tōe-chiūⁿ ,  khòaⁿ ah ,  choân-tōe an-jiân pîⁿ-tiāⁿ , 12 Tùi án-ni Iâ-hô-hoa ê sù-chiá ìn kóng ,  Bān-kun ê Iâ-hô-hoa ah ,  Lí siū-khì Iâ-lō͘-sat-léng kap Iû-tāi chiah ê siâⁿ ,  í-keng chhit-cha̍p nî ;  Lí bô si lîn-bín beh kàu tī-sî ah?13 Iâ-hô-hoa chiū ēng hó-ōe ,  an-ùi ê ōe ,  ìn hit-ê kap góa kóng-ōe ê sù-chiá , 14 Kap góa kóng-ōe ê sù-chiá tùi góa kóng ,  Lí tio̍h chhut-siaⁿ kóng ,  Bān-kun ê Iâ-hô-hoa án-ni kóng ,  Góa ūi-tio̍h Iâ-lō͘-sat-léng ,  ūi-tio̍h Sek-an ,  jia̍t-sim kàu-ke̍k , 15 Góa chin siū-khì hiah-ê an-jiân khiā-khí ê lia̍t-kok ;  in-ūi Góa chêng chí-ū sió-khóa siū-khì ,  in chiū ke-thiⁿ i ê kan-khó͘ , 16 Só͘-í Iâ-hô-hoa án-ni kóng ,  Taⁿ Góa tò-tńg-lâi Iâ-lō͘-sat-léng ,  si lîn-bín ;  Góa ê tiān beh koh khí tī hit tiong-kan ,  chîn-soh beh khan tī Iâ-lō͘-sat-léng ê téng-bīn ;  che sī bān-kun ê Iâ-hô-hoa kóng--ê , 17 Lí tio̍h koh chhut-siaⁿ kóng ,  Bān-kun ê Iâ-hô-hoa án-ni kóng ,  Góa chiah ê siâⁿ ,  beh koh hong-sēng hoat-ta̍t ;  Iâ-hô-hoa beh koh an-ùi Sek-an ,  koh kéng-soán Iâ-lō͘-sat-léng , 18 Góa kia̍h-ba̍k koan-khòaⁿ ,  khòaⁿ ah ,  ū sì-ki kak , 19 Góa chiū mn̄g kap góa kóng-ōe ê sù-chiá kóng ,  Chiah-ê sī sím-mi̍h? I ìn góa kóng ,  Chiah-ê chiū-sī phah-sòaⁿ Iû-tāi Í-sek-lia̍t kap Iâ-lō͘-sat-léng chiah ê kak , 20 Iâ-hô-hoa koh hō͘ góa khòaⁿ-kìⁿ sì ê sai-hū ; 21 góa kóng ,  In lâi beh chòe sím-mi̍h? I ìn kóng ,  Hiah-ê sī phah-sòaⁿ Iû-tāi ê kak ,  hō͘ lâng m̄-káⁿ kia̍h-thâu ;  chóng-sī chiah ê sai-hū lâi sī beh hō͘ in kiaⁿ ,  phah-tó lia̍t-kok ê kak ,  chiū-sī bat kú-khí in ê kak kong-kek Iû-tāi hō͘ i sì-sòaⁿ--ê , 
