1 Lī-pa-lùn ah ,  lí tio̍h khui lí ê mn̂g ,  hō͘ hé thang sio-bia̍t lí ê pek-hiuⁿ-chhiū , 2 Siông-chhiū ah ,  lín tio̍h háu ,  in-ūi pek-hiuⁿ-chhiū í-keng tó ,  súi ê chhiū í-keng húi-hoāi ;  Pa-san ê siōng-chhiū ah ,  lín tio̍h háu ,  in-ūi bō͘-sēng ê chhiū-nâ í-keng soe-pāi , 3 Thiaⁿ ah ,  ū bo̍k-chiá teh háu ,  in-ūi in ê êng-iāu húi-hoāi lah ;  thiaⁿ ah ,  ū ióng ê sai hm̄-hm̄-háu ,  in-ūi Iok-tàn hô-piⁿ ê chhiū-nâ hong-hòe lah , 4 Iâ-hô-hoa ,  góa ê Siōng-tè ,  án-ni kóng:5 Beh thâi ê iûⁿ-kûn lí tio̍h chhī ;  bóe in ê thâi in ,  ka-kī lia̍h-chòe bô chōe ;  bōe in ê kóng ,  Iâ-hô-hoa sī eng-kai o-ló--ê ,  in-ūi góa hó-gia̍h lah ;  in ê bo̍k-chiá iā bô lîn-bín in , 6 Iâ-hô-hoa kóng ,  Góa bô koh lîn-bín chit só͘-chāi khiā-khí ê peh-sìⁿ ;  khòaⁿ ah ,  Góa beh chiong in ta̍k-lâng kau tī in chhù-piⁿ ê chhiú ,  iā tī i ê ông ê chhiú ;  in beh phah chit ê tōe-hng ;  Góa iā bô beh kiù peh-sìⁿ thoat-lī in ê chhiú , 7 Tùi án-ni góa chhī beh thâi ê iûⁿ-kûn ,  chiū-sī iûⁿ-kûn-tiong tē-it khùn-khó͘--ê ,  Góa ka-kī chhú nn̄g ki koáiⁿ-á ,  chi̍t-ki kiò-chòe Un-hūi ,  chi̍t-ki kiò-chòe Liân-lo̍k ,  lâi chhī chit ê iûⁿ-kûn , 8 Chi̍t-ge̍h-ji̍t-lāi ,  Góa tû--khì saⁿ ê bo̍k-chiá ,  in-ūi Góa ê sim iàm-chiān in ,  in ê sim iā khì-hiâm Góa , 9 Góa chiū kóng ,  Góa bô beh iúⁿ-chhī lín ,  sí--ê chhut-chāi i sí ;  bô--khì-ê ,  chhut-chāi i bô--khì ;  só͘-chhun--ê ,  chhut-chāi in saⁿ-thun-chia̍h , 10 Góa kia̍h Góa hit-ki Un-hūi ê koáiⁿ-á at-chi̍h i ,  lâi hòe-bô Góa kap bān peh-sìⁿ só͘ li̍p ê iok ; 11 hit-ji̍t chiū hòe-bô i ;  khùn-khó͘ ê iûⁿ ǹg-bāng Góa--ê ,  lóng chai che sī Iâ-hô-hoa ê ōe , 12 Góa tùi in kóng ,  Lín nā lia̍h-chòe hó ,  chiū hō͘ góa kang-chîⁿ ,  nā bô ,  chiū soah ;  tùi án-ni in phêng gûn saⁿ-cha̍p chòe góa ê kang-chîⁿ , 13 Iâ-hô-hoa kā góa kóng ,  Tio̍h chiong hit-ê hiat hō͘ sio-hûi-lâng ,  chiū-sī in só͘ kó͘ góa koâiⁿ ê kè-chîⁿ ;  góa chiū the̍h hit ê gûn saⁿ-cha̍p ,  hiat hō͘ sio-hûi-lâng ,  tī Iâ-hô-hoa ê tiān , 14 Góa koh at-chi̍h Góa tē-jī-ki ê koáiⁿ-á ,  miâ chòe Liân-lo̍k--ê ,  lâi hòe-bô Iû-tāi kap Í-sek-lia̍t hiaⁿ-tī ê chêng-gī , 15 Iâ-hô-hoa koh kā góa kóng ,  Lí koh the̍h gōng ê bo̍k-chiá só͘ ēng hiah ê khì-kū , 16 Khòaⁿ ah ,  Góa beh tī chit só͘-chāi heng-khí chi̍t ê bo̍k-chiá ,  sit-lo̍h--ê ,  i bô beh chhap ;  sì-sòaⁿ--ê ,  i bô beh chhē ;  siū-siong--ê ,  i bô beh i--i ;  ióng-chòng--ê ,  i bô beh chhī--i ;  kan-ta beh chia̍h pûi--ê ê bah ,  thiah-li̍h i ê tôe , 17 Bô lō͘-ēng ê bo̍k-chiá ,  khì-sak iûⁿ-kûn--ê ,  ū chai-ē ah ,  to beh lîm-kàu i ê chhiú ,  kap i ê chiàⁿ-ba̍k ;  i ê chhiú beh choân-jiân ko͘-tâ ,  i ê chiàⁿ-ba̍k beh o͘-o͘ àm-àm , 
