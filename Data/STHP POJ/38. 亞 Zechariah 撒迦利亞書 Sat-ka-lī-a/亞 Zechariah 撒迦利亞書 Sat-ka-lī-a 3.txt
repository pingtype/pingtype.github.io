1 I koh hō͘ góa khòaⁿ-kìⁿ chè-si-thâu Iok-su-a khiā tī Iâ-hô-hoa sù-chiá ê bīn-chêng ,  Sat-tàn ia̍h khiā tī i ê chiàⁿ-pêng ,  chòe i ê tùi-te̍k , 2 Iâ-hô-hoa tùi Sat-tàn kóng ,  Sat-tàn ah ,  Iâ-hô-hoa chek-pī lí ,  chiū-sī kéng-soán Iâ-lō͘-sat-léng ê Iâ-hô-hoa chek-pī lí ;  che kiám-m̄-sī tùi hé-tiong pu̍ih--chhut-lâi ê chi̍t tè chhâ mah?3 Iok-su-a chhēng ù-òe ê saⁿ ,  khiā tī sù-chiá ê bīn-chêng , 4 I ìn khiā tī i ê bīn-chêng-ê kóng ,  Lín tio̍h thǹg i ù-òe ê saⁿ ,  Koh tùi i kóng ,  Khòaⁿ ah ,  Góa hō͘ lí thoat-lī lí ê chōe-ok ,  beh hō͘ lí chhēng súi ê saⁿ , 5 Góa koh kóng ,  Ēng súi ê bō tì tī i ê thâu-khak ;  in chiū ēng súi ê bō tì tī i ê thâu-khak ,  kā i chhēng-saⁿ ;  Iâ-hô-hoa ê sù-chiá khiā tī piⁿ-á , 6 Iâ-hô-hoa ê sù-chiá kéng-kài Iok-su-a kóng , 7 Bān-kun ê Iâ-hô-hoa án-ni kóng ,  Lí nā kiâⁿ Góa ê lō͘ ,  siú Góa só͘ kau-thok lí--ê ,  lí chiū thang koán-lí Góa ê ke ,  kò͘-siú Góa ê īⁿ ;  Góa ia̍h beh hō͘ lí tī chiah-ê khiā-teh ê lâng tiong-kan ū chhut-ji̍p ê lō͘ , 8 Chè-si-thâu Iok-su-a ah ,  lí kap chē tī lí ê bīn-chêng ê tâng-phōaⁿ lóng tio̍h thiaⁿ ;  in sī chòe tiāu-thâu ê lâng ;  khòaⁿ ah ,  Góa beh hō͘ Góa ê lô͘-po̍k chheng-chòe Chhiū-ki--ê lâi , 9 Khòaⁿ ah ,  Góa só͘ hē tī Iok-su-a bīn-chêng ê chio̍h ,  tī chi̍t tè chio̍h ū chhit lúi ba̍k-chiu ;  bān-kun ê Iâ-hô-hoa kóng ,  Khòaⁿ ah ,  Góa beh tiau-khek só͘ tiau-khek--ê ,  ia̍h beh tī chi̍t-ji̍t ê tiong-kan tû-khì chit ê tōe-hng ê chōe-ok , 10 Tng hit-ji̍t ,  lín ta̍k-lâng beh chhiáⁿ chhù-piⁿ lâi kàu phû-tô-chhiū-ē ,  kap bû-hoa-kó chhiū-ē ;  che sī bān-kun ê Iâ-hô-hoa kóng--ê , 
