1 Tng hit-ji̍t beh ūi-tio̍h Tāi-pi̍t ê ke kap Iâ-lō͘-sat-léng khiā-khí ê peh-sìⁿ khui chi̍t ê chúi-chôaⁿ ,  sóe-tû chōe-ok kap lâ-sâm , 2 Bān-kun ê Iâ-hô-hoa kóng ,  Tng hit-ji̍t ,  Góa beh tùi chit ê tōe-hng tû-khì ngó͘-siōng ê miâ ,  bô koh hō͘ lâng kì-liām ;  iā beh hō͘ sian-ti kap ù-òe ê sîn lī-khui chit só͘-chāi , 3 Nā ū lâng chhàm-gú ,  siⁿ i ê pē-bú beh kā i kóng ,  Lí bōe tit-tio̍h oa̍h ,  in-ūi lí thok Iâ-hô-hoa ê miâ kóng pe̍h-chha̍t ;  siⁿ i ê pē-bú ,  tī i chhàm-gú ê sî ,  beh chiong i chha̍k-thàu , 4 Hit-ji̍t hiah ê sian-ti ,  ta̍k-ê tī in chhàm-gú ê sî ,  beh ūi-tio̍h in ê īⁿ-siōng lâi kiàn-siàu ,  bô koh chhēng ū mn̂g ê saⁿ lâi phiàn lâng ; 5 i beh kóng ,  Góa m̄-sī sian-ti ,  góa sī choh-sit lâng ;  góa tùi sòe-hàn chiū chòe lâng ê lô͘-po̍k , 6 Ū lâng beh mn̄g i kóng ,  Lí nn̄g chhiú ê tiong-kan sī sím-mi̍h siong ah? I beh ìn kóng ,  Che sī góa tī pêng-iú ê ke-tiong só͘ siū ê siong , 7 Bān-kun ê Iâ-hô-hoa kóng ,  To-kiàm ah ,  tio̍h khí-lâi kong-kek Góa ê bo̍k-chiá ,  iā kong-kek hit-ê kap Góa chòe tâng-phōaⁿ ê lâng ;  phah bo̍k-chiá ,  iûⁿ-kûn chiū sì-sòaⁿ ;  hiah-ê bî-sòe--ê ,  Góa beh oa̍t-tńg chhiú kàu tī in , 8 Iâ-hô-hoa kóng ,  Chit ê choân-tōe ê lâng ,  nn̄g-hūn beh siū chián-tû lâi sí ;  chi̍t-hūn beh lâu--teh , 9 Góa beh hō͘ chit-ê saⁿ-hūn-chi̍t keng-kè hé ,  thoàn-liān in chhin-chhiūⁿ thoàn-liān gûn ,  chhì-liān in chhin-chhiūⁿ chhì-liān kim ;  in beh kiû-kiò Góa ê miâ ,  Góa beh ìn in ;  Góa beh kóng ,  Che sī Góa ê peh-sìⁿ ;  in iā beh kóng ,  Iâ-hô-hoa sī góa ê Siōng-tè , 
