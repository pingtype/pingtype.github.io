1 Góa koh kia̍h-ba̍k khòaⁿ ;  khòaⁿ ah ,  ū sì tiuⁿ chhia tùi nn̄g ê soaⁿ-phāng chhut-lâi ,  hiah ê soaⁿ sī tâng ê soaⁿ , 2 Thâu-chi̍t-tiuⁿ chhia kòa chhiah-bé ;  tē-jī-tiuⁿ chhia kóa o͘-bé ; 3 tē-saⁿ-tiuⁿ chhia kòa pe̍h-bé ;  tē-sì-tiuⁿ chhia kòa hoe-pan ióng ê bé , 4 Góa chiū ìn ,  tùi kap góa kóng-ōe ê sù-chiá kóng ,  Góa ê chú ah ,  chiah-ê sī sím-mi̍h?5 Sù-chiá ìn góa kóng ,  Chiah-ê chiū-sī thiⁿ sì-bīn ê hong ;  khiā tī choân-tōe ê Chú ê bīn-chêng ,  taⁿ tùi-hia chhut-lâi , 6 Kòa o͘-bé ê chhia chhut-khì pak-hng ;  pe̍h-bé tè i ê āu-bīn ;  hoe-pan ê bé chhut-khì lâm-hng , 7 Ióng ê bé chhut-lâi ,  ài-beh tī choân-tōe kiâⁿ-lâi kiâⁿ-khì ;  i kóng ,  Chòe lín khì ,  tī choân-tōe kiâⁿ-lâi kiâⁿ-khì ;  in chiū tī choân-tōe kiâⁿ-lâi kiâⁿ-khì , 8 I kiò góa ,  kā góa kóng ,  Khòaⁿ ah ,  khì pak-hng-ê í-keng tī pak-hng an góa ê sim , 9 Iâ-hô-hoa ê ōe lîm-kàu góa kóng , 10 Lí tio̍h tùi hiah ê siū-lia̍h ê lâng ê tiong-kan ,  chiū-sī tùi Hek-tāi ,  tùi To-pí-ngá ,  tùi Iâ-tāi-ngá niá-siū kim-gûn ;  koh tī hit-ji̍t lí tio̍h ji̍p--khì Se-hoan-ngá ê kiáⁿ Iok-se-a ê chhù ,  chiū-sī in tùi Pa-pí-lûn tò-tńg-lâi só͘ kàu ê chhù ; 11 niá-siū kim-gûn chòe bián-liû ,  tì tī Iok-sat-tap ê kiáⁿ ,  chè-si-thâu Iok-su-a ,  ê thâu-khak ; 12 tùi i kóng ,  Bān-kun ê Iâ-hô-hoa án-ni kóng ,  Khòaⁿ ah ,  hit ê chheng-chòe Chhiū-ki ê lâng ,  i beh tùi i ê kun-thâu hoat--khí-lâi ,  iā beh khí Iâ-hô-hoa ê tiān ; 13 i beh khí Iâ-hô-hoa ê tiān ,  i iā beh tit-tio̍h êng-kng ,  chē i ê pó-chō lâi tī-lí ,  iā beh tī i ê pó-chō chòe chè-si ;  tī in nn̄g-ê ê tiong-kan ū hô-pêng ê kè-e̍k , 14 Bián-liû beh kui tī Hi-liân ,  To-pí-ngá ,  Iâ-tāi-ngá ,  kap Se-hoan-ngá ê kiáⁿ Hiân ,  hē tī Iâ-hô-hoa ê tiān chòe kì-liām , 15 Hn̄g ê lâng iā beh lâi ,  ū hūn tī khí Iâ-hô-hoa ê tiān ;  lín chiū chai bān-kun ê Iâ-hô-hoa chhe góa kàu lín chia ,  Lín nā chù-ì thiaⁿ-thàn Iâ-hô-hoa ,  lín ê Siōng-tè ê ōe ,  chiū beh ū chit ê tāi-chì , 
