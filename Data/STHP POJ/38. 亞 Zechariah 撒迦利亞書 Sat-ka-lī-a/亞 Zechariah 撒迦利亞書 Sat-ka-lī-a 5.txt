1 Góa koh kia̍h-ba̍k khòaⁿ-kìⁿ ū chi̍t pak chhak teh pe , 2 I kā góa kóng ,  Lí khòaⁿ-kìⁿ sím-mi̍h? Góa ìn kóng ,  Góa khòaⁿ-kìⁿ chi̍t pak chhak teh pe ;  i ê tn̂g jī-cha̍p tiú ,  khoah cha̍p-tiú , 3 I chiū tùi góa kóng ,  Chit-ê sī chhut-khì kàu choân-tōe-chiūⁿ ê chiù-chó͘ ;  kìⁿ-nā thau-the̍h-ê ,  beh chiàu chit-pak ê chit-pêng tû-bia̍t i ;  kìⁿ-nā chiù-chōa-ê beh chiàu chit-pak ê hit-pêng tû-bia̍t i , 4 Bān-kun ê Iâ-hô-hoa kóng ,  Góa beh hō͘ i chhut-khì ,  i beh ji̍p thau-the̍h ê lâng ê chhù ,  iā ji̍p kí Góa ê miâ lām-sám chiù-chōa ê lâng ê chhù ;  beh tòa tī i ê chhù-lāi húi-bia̍t i ,  í-ki̍p i ê chhâ i ê chio̍h , 5 Kap góa kóng-ōe ê sù-chiá chhut-lâi tùi góa kóng ,  Lí tio̍h kia̍h-ba̍k khòaⁿ chit ê chhut-lâi-ê sī sím-mi̍h , 6 Góa kóng ,  Che sī sím-mi̍h ah? I kóng ,  Chit-ê sī chhut-khì ê i-hoat ,  I koh kóng ,  Tī choân-tōe ê lāi-bīn ,  in ê hêng-chōng sī án-ni ; 7 (khòaⁿ ah ,  ū chi̍t-phìⁿ îⁿ ê iân siū kú-khí ; ) koh ū hū-jîn-lâng chē tī i-hoat ê lāi-bīn , 8 I kóng ,  Chit-ê sī chōe-ok ;  chiū chiong i hiat tī i-hoat ê lāi-bīn ;  iā chiong hit phìⁿ ê iân khàm tī i-hoat ê chhùi , 9 Góa koh kia̍h-ba̍k khòaⁿ ;  khòaⁿ ah ,  ū nn̄g ê hū-jîn-lâng chhut-lâi ,  tī in ê si̍t ū hong ;  in ê si̍t chhin-chhiūⁿ ho̍h ê si̍t ;  in chiong i-hoat kng--khí-lâi tī thiⁿ kap tōe ê tiong-kan , 10 Góa tùi kap góa kóng-ōe ê sù-chiá kóng ,  In kng i-hoat khì toh-lo̍h?11 I kā góa kóng ,  Beh kā i khí chhù tī Sī-ná tōe ;  chhù nā piān ,  chiū chiong i an-tì tī ka-kī ê só͘-chāi , 
