1 A-ki-phàⁿ tùi Pó-lô kóng ,  Chún lí ka-kī pâi-lia̍t ,  Pó-lô chiū kia̍h-khí chhiú hun-sò͘ kóng:2 A-ki-phàⁿ ông ah ,  góa hō͘ Iû-thài lâng só͘ kò ê ,  kin-á-ji̍t beh lóng hun-sò͘ tī lí ê bīn-chêng ,  sī chin kai-chài:3 koh khah kai-chài ê ,  sī in-ūi Iû-thài lâng ê kui-lē kap in ê piān-lūn ,  lí lóng chai ;  só͘-í kiû lí khoan-iông thiaⁿ góa , 4 Góa tùi khí-thâu tī góa ê peh-sìⁿ ê tiong-kan ,  kap tī Iâ-lō͘-sat-léng ,  tùi siàu-liân chòe-lâng cháiⁿ-iūⁿ ,  Iû-thài lâng lóng chai , 5 In tùi khí-thâu bat góa ,  siat-sú khéng chòe kan-chèng ,  chiū chai góa chiàu lán kàu-tiong ke̍k giâm ê phài ,  chòe Hoat-lī-sài lâng , 6 Hiān-chāi góa khiā tī chia lâi siū sím-phòaⁿ ,  chiū-sī in-ūi ǹg-bāng Siōng-tè tùi lán ê lia̍t-chó͘ só͘ èng-ún ê ; 7 lán cha̍p-jī chi-phài ,  ji̍t-mî un-khûn ho̍k-sāi ,  ia̍h sī ǹg-bāng kàu tī chit-ê ,  Ông ah ,  góa ūi-tio̍h chit ê ǹg-bāng ,  chiah hō͘ Iû-thài lâng kò , 8 Siōng-tè nā hō͘ sí-lâng koh-oa̍h ,  lín cháiⁿ-iūⁿ lia̍h chòe bōe sìn tit ah?9 Chêng góa ka-kī phah-sǹg tio̍h ēng chōe-chōe hāng lâi kong-kek Ná-sat-le̍k Iâ-so͘ ê miâ , 10 Tī Iâ-lō͘-sat-léng kó-jiân bat án-ni kiâⁿ ;  í-keng siū-tio̍h chiah ê chè-si-thâu ê koân ,  chiong chōe-chōe sèng-tô͘ koaiⁿ tī kaⁿ-ni̍h ;  in siū thâi-sí ,  góa ia̍h gí ū hūn , 11 Koh tī ta̍k ê hōe-tn̂g góa ta̍uh-ta̍uh hêng-hoa̍t in ,  kiông-pek in kóng pòng-to̍k ê ōe ;  kong-kek in ná hiông ,  kàu gōa-ūi ê siâⁿ ia̍h khún-tio̍k in , 12 Hit tia̍p góa khì Tāi-má-sek ê sî ,  ū tit-tio̍h chiah ê chè-si-thâu ê koân kap bēng-lēng , 13 Ông ah ,  góa tī lō͘-chiūⁿ ,  ji̍t tiong-tàu ê sî ,  khòaⁿ-kìⁿ tùi thiⁿ ū kng ,  iâⁿ-kè ji̍t ê chhàn-lān ,  ûi-lûi chiò góa kap tâng kiâⁿ ê lâng , 14 Goán lóng tó tī tōe-ni̍h ,  góa thiaⁿ-kìⁿ ū siaⁿ ēng Hi-pek-lâi ê khiuⁿ-kháu tùi góa kóng ,  Sò-lô ,  Sò-lô ,  lí siáⁿ-sū khún-tio̍k góa? lí ēng kha that chhì sī kan-khó͘ , 15 Góa kóng ,  Chú ah ,  lí sī chī-chūi? Chú kóng ,  Góa chiū-sī lí só͘ khún-tio̍k ê Iâ-so͘ , 16 Chóng-sī lí tio̍h khí-lâi khiā ;  in-ūi góa tiâu-tî tùi lí chhut-hiān ,  beh siat-li̍p lí chòe chhe-ēng ,  chòe kan-chèng ê ,  tī lí só͘ khòaⁿ-kìⁿ góa kap góa só͘ beh chhut-hiān hō͘ lí khòaⁿ ê sū ; 17 kiù lí chhut chit ê peh-sìⁿ kap gōa-pang lâng ê chhiú ,  chiū-sī hiān-kim chhe lí chiū-kūn in ê ; 18 lâi khui in ê ba̍k-chiu ,  hō͘ in tùi àm oa̍t-tńg kàu tī kng ;  lī-khui Sat-tàn ê koân-sè lâi kui-ǹg Siōng-tè ,  tùi sìn góa lâi tit-tio̍h sià-chōe ,  koh tit-tio̍h ki-gia̍p tī chiâⁿ-sèng ê ê tiong-kan , 19 A-ki-phàⁿ ông ah ,  só͘-í góa bô ûi-ke̍h tùi thiⁿ só͘ hián-hiān ê:20 chiū tāi-seng tī Tāi-má-sek ,  āu-lâi tī Iâ-lō͘-sat-léng ,  kap Iû-thài ê choân tōe ,  í-ki̍p gōa-pang ,  khǹg lâng tio̍h hoán-hóe lâi kui-ǹg Siōng-tè ,  kiâⁿ tāi-chì kap hoán-hóe saⁿ-ha̍p , 21 In-ūi án-ni ,  Iû-thài lâng tī tiān-ni̍h lia̍h góa beh thâi góa , 22 Nā-sī góa tit-tio̍h Siōng-tè ê pì-iū ,  kàu kin-á-ji̍t iáu tī-teh ,  tùi tōa kàu sòe chòe kan-chèng ;  só͘ kóng ê bô m̄ sī chiah ê sian-ti kap Mô͘-se só͘ kóng beh kàu ê sū ; 23 chiū-sī Ki-tok cháiⁿ-iūⁿ tio̍h siū khó͘ ,  koh cháiⁿ-iūⁿ chòe thâu ēng sí-lâng koh-oa̍h ê sū ,  lâi thoân-pò kng-bêng hō͘ chit ê peh-sìⁿ kap gōa-pang , 24 Pó-lô án-ni hun-sò͘ ,  Hui-sū-to͘ tōa siaⁿ kóng ,  Pó-lô ,  lí teh kông lah ;  lí ê chōe-chōe ha̍k-būn hō͘ lí pìⁿ chòe kông , 25 Pó-lô kóng ,  Hui-sū-to͘ tāi-jîn ,  góa m̄ sī kông ;  góa sī kóng chin-si̍t toan-chiàⁿ ê ōe , 26 In-ūi ông chai chiah ê sū ,  góa ia̍h hó-táⁿ tùi i kóng ;  sī chiah ê sū ,  góa chhim-sìn bô chi̍t hāng ún-ba̍t tī ông ;  in-ūi che m̄ sī kiâⁿ tī phian-phiah ê só͘-chāi , 27 A-ki-phàⁿ ông ah ,  lí sìn chiah ê sian-ti mah? góa chai lí sìn , 28 A-ki-phàⁿ tùi Pó-lô kóng ,  Lí siūⁿ ēng sió-khóa khó͘-khǹg ,  beh hō͘ góa chòe Ki-tok-tô͘ ah , 29 Pó-lô kóng ,  Góa kiû Siōng-tè ,  bô lūn ēng sió-khóa á-sī tōa , m̄ nā hō͘ lí ,  ia̍h hō͘ kin-á-ji̍t kìⁿ-nā thiaⁿ góa kóng ê ,  lóng kap góa chi̍t iūⁿ ,  to̍k-to̍k bô chiah ê só-liān , 30 Ông kap chóng-tok kap Pek-nî-ki ,  í-ki̍p tâng chē ê lâng lóng khí-lâi:31 thè-khì saⁿ-kap tâm-lūn kóng ,  Chit lâng só͘ chòe bô eng-kai sí eng-kai pa̍k ê sū , 32 A-ki-phàⁿ kā Hui-sū-to͘ kóng ,  Chit lâng nā bē ū tùi Kai-sat kò gū-chn̄g ,  chiū thang pàng i , 
