1 Goán í-keng tit-tio̍h kiù ,  chiū chai hit ê hái-sū miâ kiò Bí-lī-tāi , 2 Hoan-lâng ēng hán-tit ū ê jîn-ài khoán-thāi goán ;  in-ūi lo̍h hō͘ koh kôaⁿ ,  in chiū khí hé ,  chiap-la̍p goán chèng lâng , 3 Pó-lô khioh chhâ chi̍t pé ,  hē tī hé-ni̍h ;  ū to̍k chôa ,  in-ūi hé jia̍t ,  chông-chhut-lâi ,  kā-tiâu tī i ê chhiú , 4 Hoan-lâng khòaⁿ-kìⁿ to̍k mi̍h tiâu tī i ê chhiú ,  chiū saⁿ-kap kóng ,  Chit ê lâng tek-khak sī hiong-siú ,  sui-bóng hái-ni̍h tit-tio̍h kiù ,  Thian-lí bōe iông-ún i oa̍h , 5 Pó-lô pōaⁿ to̍k mi̍h tī hé-ni̍h ,  lóng bô siū siong , 6 Hoan-lâng thèng-hāu i chéng ,  á-sī hut-jiân sí ,  poa̍h-tó ;  thèng-hāu kú-kú ,  khòaⁿ-kìⁿ i bô tāi-chì ,  chiū hoán-tńg phah-sǹg kóng i sī sîn-bêng , 7 Hái-sū ê thâu-lâng ,  miâ Pō͘-pek-liû ,  ū chhân-hn̂g kūn tī hia ;  i chiap-la̍p goán ,  saⁿ ji̍t kú hó-lé saⁿ khoán-thāi , 8 Tú-tio̍h Pō͘-pek-liû ê lāu-pē ū jia̍t-pīⁿ kap chòe-lī ,  tó-teh ;  Pó-lô ji̍p-khì chiū-kūn i ,  kî-tó ,  kā i hōaⁿ chhiú ,  i-hó i , 9 Tùi án-ni hái-sū tiong kî-û ê phòa-pīⁿ lâng ia̍h lâi tit-tio̍h i-hó ; 10 in iā ēng chōe-chōe lé-sò͘ chun-kèng goán ;  khui chûn ê sî ,  chiong só͘ khiàm-ēng ê ,  sàng kàu chûn-ni̍h , 11 Kè saⁿ ge̍h ji̍t ,  goán tah A-le̍k-san-tāi ê chûn khí-sin ,  hit chiah chûn hō chòe Tiū-su ê Siang-siⁿ-kiáⁿ ,  sī tī chit ê hái-sū kè tang-thiⁿ ê , 12 Kàu Sū-lah-kó͘ pha-teh ;  goán tiàm hia saⁿ ji̍t , 13 Tùi hia se̍h kàu Lī-kî-ong ;  kè chi̍t ji̍t lâm hong khí ,  tē jī ji̍t kàu Pō͘-tiu-lī ; 14 tī hia tú-tio̍h hiaⁿ-tī ,  chhiáⁿ goán saⁿ-kap tiàm chhit ji̍t ;  chiū kàu Lô-má , 15 Lô-má ê hiaⁿ-tī thiaⁿ-kìⁿ goán ê siau-sit ,  chiū tùi hia lâi kàu A-pí-o͘ chhī ,  kap Sam-koán ê só͘-chāi ,  chih-chiap goán: Pó-lô khòaⁿ-kìⁿ in ,  kám-siā Siōng-tè ,  chiū chòng-táⁿ , 16 Í-keng ji̍p Lô-má ,  chún Pó-lô kap chi̍t ê khàn-siú i ê peng lēng-gōa tòa , 17 Kè saⁿ ji̍t ,  Pó-lô chhiáⁿ Iû-thài lâng ê sī-tōa lâi siong-hōe ;  í-keng chū-chi̍p ,  chiū tùi in kóng ,  Hiaⁿ-tī ah ,  góa sui-jiân bē bat hoān-tio̍h lán ê peh-sìⁿ ,  á-sī lia̍t-chó͘ ê kui-lē ,  nā-sī tùi Iâ-lō͘-sat-léng siū pa̍k ,  sàng-kau Lô-má lâng ê chhiú ; 18 in í-keng sím-phòaⁿ góa ,  khòaⁿ góa bô sí chōe ,  chiū ài pàng góa , 19 To̍k-to̍k Iû-thài lâng hoán-tùi ,  góa put-tek-í tùi Kai-sat kò gū-chn̄g ,  lóng m̄ sī ū in-toaⁿ beh kò góa ê peh-sìⁿ , 20 In-ūi án-ni chiah chhiáⁿ lín lâi saⁿ-kìⁿ ,  saⁿ-kap gī-lūn ;  sī góa ūi-tio̍h Í-sek-lia̍t só͘ ǹg-bāng ê ,  chiah siū chit ê só-liān khún-pa̍k , 21 In tùi i kóng ,  Goán bē bat tùi Iû-thài chih-tio̍h phoe kóng kàu lí ê sū ,  iā bē ū sím-mi̍h hiaⁿ-tī kàu chia thong-pò ,  á-sī kóng lí ū sím-mi̍h pháiⁿ , 22 To̍k-to̍k goán ài thiaⁿ lí ê ì-kiàn cháiⁿ-iūⁿ ;  in-ūi chit ê tóng ,  goán chai ta̍k só͘-chāi hō͘ lâng hiâm , 23 In í-keng kap i tiāⁿ-tio̍h ji̍t-kî ,  chōe-chōe lâng chiū-kūn i tī i hioh ê chhù ;  Pó-lô tùi chá-khí kàu ê-hng pâi-lia̍t lâi chèng-bêng Siōng-tè ê kok ,  ín Mô͘-se ê lu̍t-hoat ,  kap chiah ê sian-ti ,  ēng Iâ-so͘ ê sū khó͘-khǹg in , 24 I só͘ kóng ê ,  ū-ê sìn ,  ū-ê m̄ sìn , 25 Nn̄g pêng bōe saⁿ-ha̍p ,  chiū sì-sòaⁿ ;  Pó-lô tāi-seng kóng chi̍t kù ōe ,  kóng ,  Sèng Sîn ēng sian-ti Í-sài-a ê chhùi ,  kā lín ê lia̍t-chó͘ só͘ kóng ê ōe sī chin tio̍h , 26 Khì kā chit ê peh-sìⁿ kóng , 	Lín thiaⁿ sī beh thiaⁿ ,  iā lóng bōe hiáu-ngō͘ ; 	Lín khòaⁿ sī beh khòaⁿ ,  iā khòaⁿ lóng bōe kìⁿ ; 27 In-ūi chit ê peh-sìⁿ sim tūn , 	Hī-khang tāng , 	Ba̍k-chiu pàng khoeh ; 	Kiaⁿ-liáu in ēng ba̍k-chiu khòaⁿ-kìⁿ , 	Ēng hī-khang thiaⁿ-kìⁿ , 	Ēng sim hiáu-ngō͘ , 	Lâi oa̍t-lìn-tńg , 	Góa chiū i-hó in , 28 Só͘-í lín tio̍h chai ,  Siōng-tè chit ê chín-kiù í-keng si-hêng gōa-pang ,  in ia̍h beh thiaⁿ-siū , 29 (Ū ê pán-pún ū 29 chat: Pó-lô kóng chiah-ê ōe liáu-āu ,  hiah-ê Iû-thài-lâng gī-lūn hun-hun ,  chiū lī-khui khì , )30 Pó-lô khiā ka-kī sè ê chhù nn̄g nî kú ;  hoān-nā ji̍p lâi kìⁿ i ê ,  i lóng chiap-la̍p in , 31 thoân Siōng-tè ê kok ,  chiong Chú Iâ-so͘ Ki-tok ê tāi-chì chin hó-táⁿ kà-sī lâng ,  bô lâng kìm i , 
