1 Hui-sū-to͘ tò jīm saⁿ ji̍t ,  chiū tùi Kai-sat-lī-a chiūⁿ Iâ-lō͘-sat-léng , 2 Chiah ê chè-si-thâu kap Iû-thài ê thâu-lâng ,  tùi i kò Pó-lô ; 3 sòa kiû chêng beh hāi Pó-lô ,  sòe i tòa Pó-lô kàu Iâ-lō͘-sat-léng ;  in tī lō͘-ni̍h teh siat bâi-ho̍k ,  beh thâi i , 4 Nā-sī Hui-sū-to͘ ìn kóng ,  Pó-lô sī kò͘-siú tī Kai-sat-lī-a ,  góa pún-sin ia̍h beh kín-kín tò-khì , 5 Koh kóng ,  Lín tiong-kan khah ōe ê lâng thang saⁿ-kap lo̍h-khì ;  hit lâng nā ū sím-mi̍h put-sī ,  chiū thang kò i , 6 Hui-sū-to͘ tiàm hia put-kò cha̍p-ji̍t poeh-ji̍t ,  chiū lo̍h-khì Kai-sat-lī-a ;  keh ji̍t chē tn̂g ,  bēng-lēng tòa Pó-lô lâi , 7 Í-keng kàu ,  tùi Iâ-lō͘-sat-léng lo̍h-lâi ê Iû-thài lâng ûi-lûi teh khiā ,  ēng chōe-chōe tāng ê àn-kiāⁿ lâi kò i ;  nā-sī bô pîn-kù thang chèng-bêng , 8 Pó-lô hun-sò͘ kóng ,  Iû-thài lâng ê lu̍t-hoat ,  á-sī tiān-tn̂g ,  á-sī Kai-sat ,  góa bē bat hoān-tio̍h , 9 Hui-sū-to͘ ài hō͘ Iû-thài lâng hoaⁿ-hí ,  ìn Pó-lô kóng ,  Lūn chiah ê sū ,  lí kam-goān chiūⁿ Iâ-lō͘-sat-léng ,  tī hia tng góa ê bīn-chêng siū sím-phòaⁿ mah?10 Chóng-sī Pó-lô kóng ,  Góa khiā tī Kai-sat ê kong-tn̂g ,  sī góa eng-kai siū sím-phòaⁿ ê ūi ;  góa bē bat ēng put-gī khoán-thāi Iû-thài lâng ,  che ia̍h sī lí só͘ bêng-bêng chai ê , 11 Góa nā ū kiâⁿ put-gī ,  á-sī hoān-tio̍h sí chōe ,  chiū sí ia̍h bô the-sî ;  nā-sī in só͘ kò góa ê bô chi̍t hāng si̍t ,  chiū bô lâng thang sūn jîn-chêng chiong góa kau hō͘ in ,  Góa tùi Kai-sat kò gū-chn̄g , 12 Hui-sū-to͘ kap gī-hōe saⁿ-kap gī-lūn liáu ,  chiū ìn kóng ,  Lí í-keng tùi Kai-sat kò gū-chn̄g ,  chiū khì kìⁿ Kai-sat , 13 Kè kúi-nā ji̍t A-ki-phàⁿ ông kap Pek-nî-ki kàu Kai-sat-lī-a ,  chhéng-an Hui-sū-to͘ , 14 Tiàm hia chōe-chōe ji̍t ,  Hui-sū-to͘ chiong Pó-lô ê sū tùi ông pâi-lia̍t ,  kóng ,  Ū chi̍t lâng chiū-sī Hui-le̍k-sū só͘ lâu tī kaⁿ-ni̍h ê ; 15 góa tī Iâ-lō͘-sat-léng ê sî ,  chiah ê chè-si-thâu kap Iû-thài ê tiúⁿ-ló kò i ,  kiû tēng i ê chōe , 16 Góa ìn kóng ,  Pī-kò kap goân-kò iáu-bē tùi-sìn ,  bē tit-tio̍h ki-hōe hun-sò͘ i ê àn-chêng ,  chiū sūn jîn-chêng chiong i kau hō͘ lâng ,  m̄ sī Lô-má lâng ê lē , 17 Só͘-í in chū-chi̍p tī chia ,  góa bô iân-chhiân ,  keh ji̍t chē tn̂g ,  bēng-lēng tòa hit lâng kàu , 18 Kò i ê lâng lóng khiā-teh ;  só͘ kò ê m̄ sī góa só͘ tāi-seng phah-sǹg ê pháiⁿ sū , 19 put-kò ū kúi hāng ê piān-lūn ,  chiū-sī lūn in kèng sîn-bêng ê sū ,  koh lūn chi̍t ê Iâ-so͘ ,  í-keng sí ,  Pó-lô kóng i oa̍h ,  ūi-tio̍h án-ni lâi kò i , 20 Chiah ê sū tio̍h cháiⁿ-iūⁿ chhâ-mn̄g ,  góa kì-jiân bōe bêng ,  só͘-í mn̄g i kam-goān khì Iâ-lō͘-sat-léng ,  tī hia siū sím-mn̄g chiah ê sū á m̄ , 21 To̍k-to̍k Pó-lô í-keng kò gū-chn̄g ,  ài góa lâu i kau hō͘ hông-tè phòaⁿ-toàn ,  góa chiū bēng-lēng lâu i ,  thèng-hāu ké-sàng hō͘ Kai-sat , 22 A-ki-phàⁿ tùi Hui-sū-to͘ kóng ,  Góa pún iā ài thiaⁿ chit ê lâng ,  Kóng ,  Bîn-á-ji̍t thang thiaⁿ i , 23 Keh ji̍t A-ki-phàⁿ kap Pek-nî-ki tōa siat ui-gî lâi ,  kap chiah ê chhian-chóng ,  í-ki̍p siâⁿ-lāi chun-kùi ê lâng ,  ji̍p kong-tn̂g ,  Hui-sū-to͘ chhut bēng-lēng ,  chiū tòa Pó-lô kàu , 24 Hui-sū-to͘ kóng ,  A-ki-phàⁿ ông í-ki̍p kap goán tī-teh ê chèng lâng ah ,  lín khòaⁿ chit ê lâng ,  chiū-sī chèng Iû-thài lâng ,  tī Iâ-lō͘-sat-léng kap tī chia ,  kiû góa kiò kóng ,  i m̄ eng-kai iáu oa̍h ê , 25 Nā-sī góa chhâ-bêng i bē bat kiâⁿ eng-kai sí ê sū ;  koh i í-keng kò gū-chn̄g tī hông-tè ,  só͘-í góa gí-tiāⁿ ké-sàng i , 26 To̍k-to̍k bē tit-tio̍h i ê si̍t-chêng thang chàu góa ê chú ,  Só͘-í tòa i chhut-lâi tī lín ê bīn-chêng ,  koh khah iàu-kín tī A-ki-phàⁿ ông lí ê bīn-chêng ,  chiah tī sím-mn̄g liáu ū só͘ thang chàu , 27 In-ūi chiàu góa phah-sǹg ,  ké-sàng hoān-lâng ,  nā bô chí-bêng kò i ê sū ,  sī bô ha̍p lí , 
