1 Ū kúi-nā lâng tùi Iû-thài lo̍h-lâi ,  kà-sī hiaⁿ-tī ,  kóng ,  Nā bô chun-thàn Mô͘-se ê lu̍t-lē siū kat-lé ,  chiū lín bōe tit-tio̍h kiù , 2 Pó-lô ,  Pa-ná-pa í-keng kap in tōa saⁿ-chiⁿ piān-lūn ,  hiaⁿ-tī chiū phài Pó-lô ,  Pa-ná-pa kap in tiong-kan lēng-gōa kúi-nā lâng ,  chiong só͘ piān-lūn ê sū chiūⁿ Iâ-lō͘-sat-léng ,  kìⁿ sù-tô͘ kap tiúⁿ-ló , 3 Tùi án-ni kàu-hōe sàng in khí-sin ;  in chiū keng-kè Hui-nî-ki ,  Sat-má-lī-a ,  kóng-khí gōa-pang lâng ê kui-chèng ,  hō͘ chèng hiaⁿ-tī tōa hoaⁿ-hí , 4 Kàu Iâ-lō͘-sat-léng ,  hō͘ kàu-hōe kap sù-tô͘ ,  tiúⁿ-ló chiap-la̍p ;  in chiū kóng-khí Siōng-tè só͘ kap in kiâⁿ it-chhè ê sū , 5 Nā-sī ū kúi-nā ê sìn-tô͘ sio̍k Hoat-lī-sài tóng ê khí-lâi kóng ,  Tek-khak tio̍h kā in kiâⁿ kat-lé ,  bēng-lēng in siú Mô͘-se ê lu̍t-hoat , 6 Sù-tô͘ ,  tiúⁿ-ló chū-chi̍p chham-siông chit chat sū , 7 Í-keng piān-lūn kú-kú ,  Pí-tek chiū khí-lâi tùi in kóng ,  Lia̍t-ūi hiaⁿ-tī ah ,  lín lóng chai ,  chá Siōng-tè tī lín tiong-kan kéng góa ,  hō͘ gōa-pang lâng tùi góa ê chhùi thiaⁿ-kìⁿ hok-im ê tō-lí lâi sìn , 8 Koh bat lâng ê sim ê Siōng-tè kā in chòe kan-chèng , 9 ēng Sèng Sîn siúⁿ-sù in ,  chhin-chhiūⁿ siúⁿ-sù lán chi̍t iūⁿ ;  bô hun-piat in kap lán ,  sī ēng sìn chheng-khì in ê sim , 10 Taⁿ siáⁿ-sū chhì Siōng-tè ,  ēng lán ê chó͘ kap lán só͘ bōe pē ê taⁿ ,  hē tī ha̍k-seng ê ām-kún ah?11 Lán sī tùi Chú Iâ-so͘ ê un tit kiù ,  chhin-chhiūⁿ in chi̍t iūⁿ ,  che sī lán só͘ sìn , 12 Chèng lâng lóng chēng-chēng ;  thiaⁿ Pa-ná-pa ,  Pó-lô kóng-khí Siōng-tè ēng in tī gōa-pang lâng ê tiong-kan só͘ kiâⁿ chiah ê sîn-jiah kî-sū , 13 Kóng soah ,  Ngá-kok chiū ìn kóng ,  Lia̍t-ūi hiaⁿ-tī ah ,  chhiáⁿ thiaⁿ góa kóng:14 Se-biān í-keng kóng-khí Siōng-tè khí-thâu cháiⁿ-iūⁿ koàn-kò͘ gōa-pang lâng ,  tùi in tiong-kan chhú peh-sìⁿ lâi kui tī I ê miâ , 15 Chiah ê sian-ti ê ōe ,  iā kap chit ê sū saⁿ-ha̍p ; 16 chhin-chhiūⁿ só͘ kì-chài ,  kóng , 	Chiah ê tāi-chì liáu-āu ,  góa beh tò-tńg-lâi , 	Koh khí Tāi-pi̍t tó-lo̍h-khì ê pò͘-pîⁿ ; 	Beh koh khí hiah ê phòa-hoāi ê , 	Lâi kiàn-li̍p i ; 17 Hō͘ kî-û ê peh-sìⁿ , 	Kap kìⁿ-nā hōng góa ê miâ ê gōa-pang lâng ,  lóng chhē Chú ; 18 Chiah ê ōe sī tùi sè-kan ê khí-thâu hián-bêng chiah ê tāi-chì ê Chú só͘ kóng ê , 19 Só͘-í góa phah-sǹg gōa-pang lâng kui Chú ê ,  m̄-thang kiáu-jiáu i ; 20 to̍k-to̍k siá phoe hoan-hù in kìm-kài ngó͘-siōng ê ù-òe ,  kap îm-loān ,  kap chia̍h ni̍h-sí ê mi̍h ,  kap huih , 21 In-ūi tùi chá í-lâi tī ta̍k ê siâⁿ ū thoân Mô͘-se ê chheh ,  chiū-sī ta̍k ê an-hioh-ji̍t tī hōe-tn̂g só͘ tha̍k ê , 22 Hit sî sù-tô͘ ,  tiúⁿ-ló kap thong kàu-hōe ,  koat-ì tùi in tiong-kan kéng lâng ,  chiū-sī chheng chòe Pa-sat-pa ê Iû-tāi kap Se-lah ,  chit nn̄g lâng chiū-sī hiaⁿ-tī tiong chhut-tioh ê , 23 chhe in kap Pó-lô ,  Pa-ná-pa tâng khì An-thê-o ;  ēng phoe kau-tāi in ê chhiú ,  kóng ,  Sù-tô͘ kap chiah ê lāu hiaⁿ-tī ,  chhéng-an tiàm tī An-thê-o ,  Sū-lī-a ,  Ki-lī-ka gōa-pang tiong chiah ê hiaⁿ-tī:24 in-ūi thiaⁿ-kìⁿ kúi-nā lâng tùi goán tiong-kan chhut-khì ,  ēng ōe kiáu-jiáu lín ,  phah-loān lín ê sim ;  kî-si̍t m̄ sī goán só͘ bēng-lēng ê ; 25 goán chiah-ê í-keng tâng-sim koat-ì ,  kéng lâng chhe i kap goán só͘ thiàⁿ ê Pa-ná-pa ,  Pó-lô chiū-kūn lín , 26 Chit nn̄g lâng sī ūi-tio̍h lán ê Chú Iâ-so͘ Ki-tok ê miâ ,  bô sioh sìⁿ-miā ê , 27 Só͘-í chhe Iû-tāi kap Se-lah ,  in iā beh chhin-chhùi kóng-khí chiah ê sū , 28 In-ūi Sèng Sîn kap goán koat-ì ,  tû chit kúi hāng iàu-kín ê sū í-gōa ,  bô ēng tāng tàⁿ hē tī lín ê sin:29 chiū-sī kìm-kài chè ngó͘-siōng ê mi̍h ,  kap huih ,  kap ni̍h-sí ê mi̍h ,  kap îm-loān ;  lín nā kìm-kài chiah-ê chiū ōe heng-thong ,  Goān lín pêng-an , 30 In hōng chhe ,  chiū lo̍h-khì An-thê-o ;  í-keng chū-chi̍p chèng lâng ,  chiū chiong phoe kau in , 31 Chèng lâng tha̍k-liáu hoaⁿ-hí hiah ê an-ùi ê ōe , 32 Iû-tāi ,  Se-lah pún-sin iā sī sian-ti ,  ēng chōe-chōe ōe an-ùi hiaⁿ-tī ,  lâi kian-kò͘ in , 33 Tiàm hia ū hiah kú ,  hiaⁿ-tī chiū hō͘ in pêng-an tò-khì ,  chiū-kūn chhe in ê , 34 35 Nā-sī Pó-lô ,  Pa-ná-pa tiàm tī An-thê-o kap chōe-chōe pa̍t lâng saⁿ-kap kà-sī lâng ,  thoân Chú hok-im ê tō-lí , 36 Kè kúi-nā ji̍t ,  Pó-lô tùi Pa-ná-pa kóng ,  Lán tio̍h koh khì chêng thoân Chú ê tō-lí ê ta̍k ê siâⁿ ,  khòaⁿ hiaⁿ-tī cháiⁿ-iūⁿ , 37 Pa-ná-pa ài beh tòa Iok-hān ,  miâ Má-khó ê ,  saⁿ-kap khì , 38 To̍k-to̍k Pó-lô phah-sǹg tòa i khì sī bô ha̍p ,  in-ūi i tī Pông-hui-lī-a bat lī-khui in ,  bô kap in khì chòe kang , 39 Chiū saⁿ-kek ,  tì-kàu tāi-ke pun-khui ;  Pa-ná-pa tòa Má-khó tah chûn khì Ku-pí-lō͘ ; 40 Pó-lô kéng Se-lah saⁿ-kap khì ;  hiaⁿ-tī chiong i kau-thok tī Chú ê un , 41 I piàn kiâⁿ Sū-lī-a ,  Ki-lī-ka ,  kian-kò͘ chiah ê kàu-hōe , 
