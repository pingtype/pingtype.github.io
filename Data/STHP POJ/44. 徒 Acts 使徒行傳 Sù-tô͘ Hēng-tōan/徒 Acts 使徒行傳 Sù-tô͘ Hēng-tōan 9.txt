1 Sò-lô iáu-kú it-bī háng-hoah ài thâi Chú ê ha̍k-seng ,  khì kìⁿ chè-si-thâu , 2 tùi i kiû phoe hō͘ Tāi-má-sek chiah ê hōe-tn̂g ,  nā tú-tio̍h thàn chit ê Lō͘ ê lâng ,  bô lūn lâm-lú ,  i chiū thang pa̍k in ,  tòa kàu Iâ-lō͘-sat-léng , 3 Kiâⁿ kūn Tāi-má-sek ê sî ,  hut-jiân tùi thiⁿ ū kng ûi-lûi chiò i ; 4 i chiū poa̍h-tó tī tōe-ni̍h ,  thiaⁿ-kìⁿ siaⁿ kā i kóng ,  Sò-lô ,  Sò-lô ,  siáⁿ-sū khún-tio̍k góa?5 I kóng ,  Chú ah ,  lí sī chī-chūi? Kóng ,  Góa chiū-sī lí só͘ khún-tio̍k ê Iâ-so͘ , 6 Chóng-sī lí tio̍h khí-lâi ji̍p siâⁿ ,  lí só͘ eng-kai chòe ê beh kā lí kóng , 7 Tâng kiâⁿ ê lâng chēng-chēng khiā-teh ,  thiaⁿ-kìⁿ siaⁿ ,  iā bô khòaⁿ-kìⁿ lâng , 8 Sò-lô tùi tōe-ni̍h khí-lâi ;  ba̍k-chiu thí-khui ,  bōe khòaⁿ-kìⁿ sím-mi̍h ;  lâng khan i ê chhiú ,  chhōa i ji̍p Tāi-má-sek , 9 Le̍k-kè saⁿ ji̍t bōe khòaⁿ-kìⁿ ,  bô chia̍h iā bô lim , 10 Tī Tāi-má-sek ū chi̍t ê ha̍k-seng miâ A-ná-nî-a ;  Chú tī īⁿ-siōng tiong kā i kóng ,  A-ná-nî-a ah ,  I kóng ,  Chú ah ,  góa tī chia , 11 Chú tùi i kóng ,  Khí-lâi ,  khì hit tiâu ke-lō͘ kiò chòe Ti̍t ê ,  tī Iû-tāi ê ke chhē Tāi-sò͘ lâng ,  miâ Sò-lô: in-ūi i tú-tú teh kî-tó ; 12 koh ū khòaⁿ-kìⁿ chi̍t lâng ,  miâ A-ná-nî-a ,  ji̍p-lâi ,  kā i hōaⁿ chhiú ,  hō͘ i ōe khòaⁿ-kìⁿ , 13 Nā-sī A-ná-nî-a ìn kóng ,  Chú ah ,  góa thiaⁿ-kìⁿ chōe-chōe lâng kóng ,  chit lâng tī Iâ-lō͘-sat-léng bat cháiⁿ-iūⁿ tōa pháiⁿ khoán-thāi lí chiah ê sèng-tô͘ ; 14 koh i tī chia ū chiah ê chè-si-thâu ê koân ,  thang lâi pa̍k kìⁿ-nā kiû-kiò lí ê miâ ê lâng , 15 To̍k-to̍k Chú kā i kóng ,  Chòe lí khì ;  i sī góa kéng-soán ê khì-kū ,  beh pò-iông góa ê miâ tī gōa-pang ,  kap kok-ông ,  í-ki̍p Í-sek-lia̍t kiáⁿ-sun ê bīn-chêng ; 16 góa iā beh hō͘ i chai ,  i tio̍h in-ūi góa ê miâ siū jōa chōe ê kan-khó͘ , 17 A-ná-nî-a chiū khì ,  ji̍p i ê chhù ;  chhiú hōaⁿ i ,  kóng ,  Hiaⁿ-tī Sò-lô ,  Chú ,  chiū-sī lí lâi ê sî lō͘-tiong chhut-hiān hō͘ lí khòaⁿ ê Iâ-so͘ ,  chhe góa lâi ,  hō͘ lí ōe khòaⁿ-kìⁿ ,  koh tit-tio̍h Sèng Sîn chhiong-móa , 18 Liâm-piⁿ tùi i ê ba̍k-chiu ū mi̍h ka-la̍uh ,  chhin-chhiūⁿ hî-lân ,  i chiū khòaⁿ-kìⁿ ;  khí-lâi siū sóe-lé ; 19 í-keng chia̍h chiū ióng-kiāⁿ , 	Sò-lô kap Tāi-má-sek ê ha̍k-seng saⁿ-kap tòa kúi-nā ji̍t , 20 Liâm-piⁿ tī chiah ê hōe-tn̂g soan-thoân Iâ-so͘ ,  kóng I sī Siōng-tè ê Kiáⁿ , 21 Thiaⁿ-kìⁿ ê lâng lóng gông-ngia̍h ,  kóng ,  Chit lâng kiám m̄ sī hit ê tī Iâ-lō͘-sat-léng chân-hāi hoān-nā kiû-kiò chit ê miâ ê mah? koh lâi chia tiau-tî beh pa̍k lâi thoa in kau hō͘ chiah ê chè-si-thâu , 22 To̍k-to̍k Sò-lô it-hoat ū lêng-le̍k ,  pok-tó tòa tī Tāi-má-sek ê Iû-thài lâng ,  piān-bêng chit-ê sī Ki-tok , 23 Kè chōe-chōe ji̍t ,  Iû-thài lâng saⁿ-kap kè-bô͘ beh thâi i ;  chóng-sī in ê kè-bô͘ Sò-lô chai , 24 In ia̍h ji̍t mî tī siâⁿ-mn̂g-ni̍h tng-tán beh thâi i ; 25 nā-sī i ê ha̍k-seng thàu-mî chiong Sò-lô ēng nâ tùi siâⁿ-chhiûⁿ kā i lūi-lo̍h-khì , 26 Í-keng kàu Iâ-lō͘-sat-léng ,  beh kap ha̍k-seng kau-pôe ;  in lóng kiaⁿ i ,  m̄ sìn i sī ha̍k-seng , 27 To̍k-to̍k Pa-ná-pa chhōa i chiū-kūn sù-tô͘ ,  chiong i tī lō͘-tiong cháiⁿ-iūⁿ khòaⁿ-kìⁿ Chú ,  Chú kap i kóng ōe ,  í-ki̍p i tòa Tāi-má-sek cháiⁿ-iūⁿ hó-táⁿ tī Iâ-so͘ ê miâ lâi thoân ,  lóng-chóng kóng-khí , 28 Chiū tī Iâ-lō͘-sat-léng kap in chhut ji̍p ,  hó-táⁿ tī Chú ê miâ lâi thoân ; 29 ia̍h kap kóng Hi-lī-nî ōe ê Iû-thài lâng kóng ōe piān-lūn ;  to̍k-to̍k hiah ê lâng tô͘-bô͘ beh thâi i , 30 Hiaⁿ-tī chai ,  chiū sàng i lo̍h Kai-sat-lī-a ,  hō͘ i tò-khì Tāi-sò͘ , 31 Tùi án-ni piàn Iû-thài ,  Ka-lī-lī ,  Sat-má-lī-a ê kàu-hōe ū pêng-an ,  tit-tio̍h kiàn-li̍p ,  kiâⁿ tāi-chì kèng-ùi Chú ,  iā siū Sèng Sîn ê an-ùi ,  lâng-gia̍h ná ke-thiⁿ , 32 Pí-tek piàn kiâⁿ sì-hng ê sî ,  iā lo̍h-khì chiū-kūn tiàm-tī Lū-tāi ê sèng-tô͘ , 33 Tī hia tú-tio̍h chi̍t lâng ,  miâ Í-nî-ngá ,  in-ūi hoān-tio̍h piàn-sūi ,  tó chhn̂g poeh nî , 34 Pí-tek kā i kóng ,  Í-nî-ngá ,  Iâ-so͘ Ki-tok i-hó lí lah ;  khí-lâi ,  lí ê pho͘-á ka-kī chéng-tùn ,  I liâm-piⁿ khí-lâi , 35 Kìⁿ-nā tòa tī Lū-tāi kap Sat-lûn ê lâng khòaⁿ-kìⁿ i ,  chiū kui-ho̍k Chú , 36 Tī Iok-phàⁿ ū chi̍t ê lú-tō͘ ,  miâ Tāi-pí-tāi ,  hoan-e̍k chiū-sī To-ka: kiâⁿ hó sū kap chín-chè móa-móa , 37 Tong sî phòa-pīⁿ sí ;  lâng sóe i ê sin-si ,  hē tī lâu-téng , 38 Lū-tāi kūn Iok-phàⁿ ,  ha̍k-seng thiaⁿ-kìⁿ Pí-tek tī hia ,  chiū chhe nn̄g lâng khì chhē i ,  kiû kóng ,  Chhiáⁿ lâi goán chia ,  m̄-thang iân-chhiân , 39 Pí-tek chiū khí-sin kap in khì ,  Í-keng kàu ,  chhōa i chiūⁿ lâu ;  chèng chiú-kóaⁿ lâng khiā tī Pí-tek ê sin-piⁿ ,  teh háu ,  chiong To-ka kap in tī-teh ê sî só͘ chòe ê i-ho̍k hō͘ i khòaⁿ , 40 Pí-tek chiū kah chèng lâng chhut-khì ,  kūi-lo̍h-khì ,  kî-tó ;  oa̍t-tńg-sin ǹg sin-si ,  kóng Tāi-pí-tāi ,  khí-lâi ,  I ê ba̍k-chiu thí-khui ;  khòaⁿ-kìⁿ Pí-tek ,  chiū khí-lâi chē , 41 Pí-tek chhun chhiú hû i khí-lâi ,  kiò chiah ê sèng-tô͘ kap chiú-kóaⁿ lâng ji̍p-lâi ,  chiong koh-oa̍h ê To-ka kau hō͘ in , 42 Thong Iok-phàⁿ lóng chai ;  chiū ū chōe-chōe lâng sìn Chú , 43 Pí-tek tī Iok-phàⁿ kú-kú kap chi̍t ê hoân-phê sai-hū Se-bûn saⁿ-kap tòa , 
