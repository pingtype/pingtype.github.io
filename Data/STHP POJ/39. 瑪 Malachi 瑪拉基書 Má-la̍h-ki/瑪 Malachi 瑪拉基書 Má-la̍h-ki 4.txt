1 Bān-kun ê Iâ-hô-hoa kóng ,  Khòaⁿ ah ,  hit-ji̍t beh kàu ,  chhin-chhiūⁿ hé-lô͘ teh to̍h ;  kìⁿ-nā kiau-ngō͘--ê kap kiâⁿ-pháiⁿ--ê ,  beh chhin-chhiūⁿ chháu-iù ;  hit-ê beh lâi ê ji̍t beh it-chīn sio i ,  kun kap ki lóng bô lâu-teh , 2 To̍k-to̍k lín kèng-ùi Góa ê miâ ê lâng ,  beh ū kong-gī ê ji̍t khí-lâi chiò lín ;  i ê si̍t ū i-tī ê kong-hāu ;  lín beh chhut-lâi tiô-thiàu ,  chhin-chhiūⁿ tiâu-lāi pûi ê gû-á , 3 Tī Góa só͘ tiāⁿ-tio̍h ê ji̍t ,  lín beh thún-ta̍h pháiⁿ-lâng ,  in-ūi in beh chòe hé-hu tī lín ê kha-ē ,  Che sī bān-kun ê Iâ-hô-hoa kóng--ê , 4 Lín tio̍h kì-tit Góa ê lô͘-po̍k Mô͘-se ê lu̍t-hoat ,  chiū-sī Góa tī Hô-lia̍t ūi-tio̍h Í-sek-lia̍t chèng-lâng só͘ hoan-hù i--ê ,  chiū-sī lu̍t-lē kap hoat-tō͘ , 5 Khòaⁿ ah ,  Iâ-hô-hoa tōa koh thang kiaⁿ ê ji̍t bē kàu ê tāi-seng ,  Góa beh chhe sian-ti Í-lī-a kàu lín hia ; 6 i beh hō͘ chòe lāu-pē-ê ê sim oa̍t-tńg ǹg i ê kiáⁿ ,  chòe kiáⁿ--ê ê sim ,  oa̍t-tńg ǹg i ê lāu-pē ,  bián-tit Góa lâi chiù-chó͘ chit ê tōe , 
