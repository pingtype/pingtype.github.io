1 Iâ-hô-hoa ê ōe koh lîm-kàu góa kóng , 2 Lín tī Í-sek-lia̍t tōe siáⁿ-sū ēng chit ê sio̍k-gú kóng ,  Lāu-pē chia̍h sng ê phû-tô ,  kiáⁿ ê chhùi-khí sng-nńg?3 Chú Iâ-hô-hoa kóng ,  Góa kí Góa ê éng-oa̍h chiù-chōa kóng ,  Lín tī Í-sek-lia̍t-tiong bô in-iû thang koh ēng chit ê sio̍k-gú , 4 Khòaⁿ ah ,  lóng-chóng ê sîn-hûn sī sio̍k tī Góa ;  chhin-chhiūⁿ lāu-pē ê sîn-hûn sio̍k tī Góa ,  kiáⁿ ê sîn-hûn iā sī án-ni ;  hoān-chōe ê sîn-hûn ,  i beh sí , 5 Lâng nā kong-gī ,  kiâⁿ kong-pêng kap gī-lí , 6 bē-bat chiūⁿ soaⁿ-téng chia̍h chè-mi̍h ,  bē-bat gióng-bōng Í-sek-lia̍t-ke ê ngó͘-siōng ,  bē-bat phah lâ-sâm chhù-piⁿ ê bó͘ ,  bē-bat chhin-kūn keng-kî-lāi ê hū-jîn-lâng ; 7 bē-bat khui-hū lâng ,  sī chiong khiàm-chè ê lâng ê tǹg-thâu hêng i ,  bē-bat kiông-chhiúⁿ lâng ê mi̍h ,  sī ēng chia̍h-mi̍h hō͘ iau ê lâng chia̍h ,  ēng i-chiûⁿ hō͘ thǹg-theh ê lâng chhēng , 8 bē-bat kā chioh-chîⁿ ê lâng thó lī-sek ,  iā bô the̍h lāi-chîⁿ ,  kiu-chhiú bô chòe-pháiⁿ ,  tī lióng-pêng ê lâng ê tiong-kan chiàu kong-tō phòaⁿ-koat , 9 sūn-thàn Góa ê lu̍t-lē ,  chip-siú Góa ê hoat-tō͘ ,  chiàu sêng-si̍t kiâⁿ tāi-chì ,  che sī gī-lâng ,  tek-khak tit-tio̍h oa̍h ;  che sī Chú Iâ-hô-hoa kóng--ê , 10 Siat-sú i siⁿ chi̍t ê kiáⁿ ,  chòe kiông-tō ,  chòe thâi-lâng-ê ,  á-sī kiâⁿ hiah ê pháiⁿ ê chi̍t-hāng ,  bô kiâⁿ téng-bīn só͘ kóng ê hó , 11 hoán-tńg chiūⁿ soaⁿ-téng chia̍h chè-mi̍h ,  koh phah lâ-sâm chhù-piⁿ ê bó͘ , 12 khui-hū khùn-khó͘ kap sòng-hiong ê lâng ,  kiông-chhiúⁿ lâng ê mi̍h ,  bē-bat ēng tǹg-thâu hêng--lâng ,  gióng-bōng ngó͘-siōng ,  kiâⁿ khó-ò͘ⁿ ê sū , 13 kā chioh-chîⁿ ê lâng thó lī-sek ,  the̍h lāi-chîⁿ ;  chit ê lâng kiám ōe oa̍h mah? i tek-khak bōe oa̍h ;  i kiâⁿ hiah ê it-chhè khó-ò͘ⁿ ê sū tek-khak tio̍h sí ;  i ê chōe beh kui tī i , 14 Khòaⁿ ah ,  siat-sú i siⁿ chi̍t ê kiáⁿ ,  khòaⁿ-kìⁿ lāu-pē só͘ kiâⁿ it-chhè ê chōe ,  chiū kiaⁿ-hiâⁿ ,  bô án-ni khì kiâⁿ ; 15 bē-bat chiūⁿ-soaⁿ chia̍h chè-mi̍h ,  bē-bat gióng-bōng Í-sek-lia̍t-ke ê ngó͘-siōng ,  bē-bat phah lâ-sâm chhù-piⁿ ê bó͘ ; 16 bē-bat khui-hū lâng ,  bē-bat the̍h lâng ê tǹg-thâu ,  bē-bat kiông-chhiúⁿ lâng ê mi̍h ,  sī ēng chia̍h-mi̍h hō͘ iau ê lâng chia̍h ,  ēng i-chiûⁿ hō͘ thǹg-theh ê lâng chhēng , 17 kiu-chhiú bô hāi sòng-hiong lâng ,  bô thó lāi-chîⁿ ,  bô the̍h lī-sek ,  i sūn-thàn Góa ê hoat-tō͘ ,  chip-siú Góa ê lu̍t-lē ,  i chiū bô in-ūi lāu-pē ê chōe-kòa lâi sí-bô ,  tek-khak ōe oa̍h , 18 Lūn-kàu i ê lāu-pē ,  in-ūi i khi-hū lâng chin siong-tiōng ,  kiông-chhiúⁿ hiaⁿ-tī ,  tī pún-cho̍k-tiong kiâⁿ m̄-hó ;  khòaⁿ ah ,  i beh in-ūi ka-kī ê chōe lâi sí , 19 Lín iáu teh kóng ,  Kiáⁿ cháiⁿ-iūⁿ bô tam-tng lāu-pē ê chōe? Kiáⁿ nā kiâⁿ chèng-ti̍t ,  kap ha̍p-lí ê sū ,  siú Góa it-chhè ê lu̍t-lē lâi kiâⁿ--i ;  i tek-khak ōe oa̍h , 20 Hoān-chōe ê sîn-hûn ,  i beh sí ;  kiáⁿ tek-khak bô tam-tng lāu-pē ê chōe ,  lāu-pē iā bô tam-tng kiáⁿ ê chōe ;  gī-lâng ê gī beh kui tī i ka-kī ;  pháiⁿ-lâng ê pháiⁿ ,  iā beh kui tī i ka-kī , 21 Pháiⁿ-lâng nā hôe-thâu lī-khui só͘ chòe it-chhè ê chōe-ok ,  chip-siú Góa it-chhè ê lu̍t-lē ,  kiâⁿ chèng-ti̍t kap ha̍p-lí ê sū ,  i tek-khak ōe oa̍h ,  bōe sí , 22 I só͘ hoān it-chhè ê chōe-kòa bô koh kā i kì-tit ;  tī só͘ kiâⁿ ê gī ,  i beh oa̍h , 23 Chú Iâ-hô-hoa kóng ,  Pháiⁿ-lâng sí-bô ,  kiám sī Góa só͘ hoaⁿ-hí mah? Góa kiám-m̄-sī hoaⁿ-hí i hôe-thâu ,  lī-khui i só͘ kiâⁿ ê lō͘ ,  lâi tit-tio̍h oa̍h mah?24 Chóng-sī gī-lâng nā oa̍t-thâu ,  lī-khui i ê gī ,  lâi hoān-chōe ,  chiàu pháiⁿ-lâng só͘ kiâⁿ it-chhè khó-ò͘ⁿ ê sū ,  lâi kiâⁿ ;  i kiám ōe oa̍h mah? i só͘ kiâⁿ it-chhè ê gī ,  lóng bô koh siū kì-liām ,  i beh tī só͘ hoān ê chōe ,  só͘ kiâⁿ ê pháiⁿ ,  sí tī hit tiong-kan , 25 Lín iáu teh kóng ,  Chú ê lō͘ bô kong-pêng ;  Í-sek-lia̍t-ke ah ,  lín tio̍h thiaⁿ ;  Góa ê lō͘ kiám bô kong-pêng mah? kiám-m̄-sī lín ê lō͘ bô kong-pêng mah?26 Gī-lâng nā oa̍t-thâu lī-khui i ê gī ,  lâi kiâⁿ chōe-ok ,  tì-kàu ūi-tio̍h án-ni lâi sí ;  i chiū in-ūi só͘ kiâⁿ ê chōe-ok lâi sí , 27 Koh pháiⁿ-lâng nā hôe-thâu ,  lī-khui i só͘ kiâⁿ ê pháiⁿ ,  lâi kiâⁿ chèng-ti̍t kap ha̍p-lí ê sū ;  i beh hō͘ i ê sîn-hûn tit-tio̍h oa̍h , 28 In-ūi i ū siūⁿ ,  hôe-thâu lī-khui i só͘ hoān it-chhè ê chōe-kòa ;  i tek-khak oa̍h bô sí , 29 Í-sek-lia̍t-ke iáu teh kóng ,  Chú ê lō͘ bô kong-pêng ;  Í-sek-lia̍t-ke ah ,  Góa ê lō͘ kiám bô kong-pêng mah? kiám-m̄-sī lín ê lō͘ bô kong-pêng mah?30 Só͘-í Chú Iâ-hô-hoa kóng ,  Í-sek-lia̍t-ke ah ,  Góa beh chiàu lín ta̍k-lâng só͘ kiâⁿ--ê sím-phòaⁿ lín ;  lín tio̍h hôe-thâu ,  lī-khui só͘ hoān it-chhè ê chōe-kòa ;  án-ni ,  chōe-kòa bōe-ōe hō͘ lín pāi-bô , 31 Lín tio̍h chiong só͘ hoān it-chhè ê chōe-kòa hiat-ka̍k lī-khui lín ;  ūi ka-kī chiâⁿ chi̍t ê sin ê sim ,  kap sin ê sîn ;  Í-sek-lia̍t-ke ah ,  lín mih-sái tio̍h sí?32 Chú Iâ-hô-hoa kóng ,  Lâng ê sí ,  Góa bô hoaⁿ-hí i ê sí ;  só͘-í lín tio̍h hôe-thâu ,  lâi tit-tio̍h oa̍h , 
