1 Goán siū-lia̍h ê jī-cha̍p-gō͘ nî ,  tī nî-thâu ,  ge̍h ê chhoe-cha̍p ji̍t siâⁿ phòa liáu-āu tē cha̍p-sì nî ,  tú-tú hit-ji̍t Iâ-hô-hoa ê chhiú hē tī góa ê sin-chiūⁿ ,  chhōa góa kàu hia , 2 Tī Siōng-tè īⁿ-siōng-tiong tòa góa kàu Í-sek-lia̍t tōe ,  an-tì góa tī chin-koâiⁿ ê soaⁿ ,  soaⁿ-téng ê lâm-pêng ū chhin-chhiūⁿ khí-chō ê siâⁿ , 3 I chhōa góa kàu hia ;  khòaⁿ ah ,  ū chi̍t-lâng ,  khoán-sit chhin-chhiūⁿ tâng ê khoán-sit ,  chhiú the̍h môa-soh ,  kap chhek-liông ê ko-chhioh ,  khiā tī mn̂g-kháu , 4 Hit ê lâng tùi góa kóng ,  Jîn-chú ah ,  kìⁿ góa só͘ hō͘ lí khòaⁿ--ê ,  lí tio̍h ēng lí ê ba̍k-chiu khòaⁿ ,  ēng lí ê hī-khang thiaⁿ ,  iā tio̍h ēng lí ê sim kì-tiâu ;  in-ūi lí siū tòa lâi chia tiâu-tî ūi-tio̍h beh hō͘ lí khòaⁿ chiah ê sū ;  kìⁿ lí só͘ khòaⁿ-kìⁿ--ê ,  lí lóng tio̍h kā Í-sek-lia̍t-ke kóng , 5 Khòaⁿ ah ,  chhù ê gōa-bīn sì-ûi ū chhiûⁿ ,  hit lâng ê chhiú the̍h chhek-liông ê ko-chhioh ,  tn̂g la̍k tiú ,  múi-tiú sī chi̍t-tiú koh chi̍t pa-chiúⁿ ;  i chiū niû chhiûⁿ kāu chi̍t ko-chhioh ,  koâiⁿ chi̍t ko-chhioh , 6 I chiū kàu ǹg tang ê mn̂g ,  chiūⁿ i ê kiā-á ;  niû mn̂g ê hō͘-tēng ,  khoah chi̍t ko-chhioh ;  koh chi̍t ê hō͘-tēng ,  khoah iā chi̍t ko-chhioh , 7 Koh sī-ōe-pâng ,  ta̍k-keng tn̂g chi̍t ko-chhioh ,  khoah chi̍t ko-chhioh ;  saⁿ-lī gō͘ tiú ;  mn̂g ê hō͘-tēng ,  chiū-sī óa-kūn ǹg-chhù ê mn̂g ê léng-lông ,  khoah chi̍t ko-chhioh , 8 I iā niû ǹg chhù ê mn̂g ê léng-lông ,  khoah chi̍t ko-chhioh , 9 Koh niû mn̂g ê lông ,  khoah poeh-tiú ;  i ê thiāu nn̄g tiú ;  hit ê mn̂g ê léng-lông sī ǹg-chhù , 10 Tang--sì ê mn̂g ū sī-ōe-pâng ,  chit-pêng saⁿ-keng ,  hit-pêng saⁿ-keng ,  lóng tâng-chi̍t-iūⁿ ê chhùn-chhioh ;  chit-pêng ê thiāu kap hit pêng ê thiāu iā sī chi̍t-iūⁿ ê chhùn-chhioh , 11 I niû mn̂g-kháu ,  khoah cha̍p tiú ,  mn̂g ê tn̂g cha̍p-saⁿ tiú , 12 Sī-ōe-pâng thâu-chêng ê kài ,  chit-pêng chi̍t-tiú ,  hit-pêng iā ū kài ,  chi̍t-tiú ;  sī-ōe-pâng chit-pêng la̍k-tiú ,  hit-pêng la̍k-tiú , 13 Koh niû mn̂g tùi chit ê sī-ōe-pâng ê chhù-téng kàu hit ê sī-ōe-pâng ê chhù-téng ,  khoah jī-cha̍p-gō͘ tiú ;  mn̂g kap mn̂g saⁿ-tùi , 14 Koh chòe hiah ê thiāu la̍k-cha̍p tiú ;  ū īⁿ ēng thiāu chòe-kài ,  tī mn̂g ê sì-ûi , 15 Tùi ji̍p-mn̂g ê thâu-chêng kàu lāi-bīn mn̂g ê léng-lông ê thâu-chêng ,  kiōng gō͘-cha̍p tiú , 16 Chiah ê sī-ōe-pâng kap mn̂g-lāi sì-ûi ê thiāu ,  í-ki̍p in ê léng-lông ,  lóng ū koaiⁿ-ba̍t ê thang ;  koh sì-ûi ū thang ǹg lāi-bīn ;  ta̍k ki thiāu ê téng-bīn ū chang-chhiū , 17 I chhōa góa ji̍p gōa-īⁿ ;  khòaⁿ ah ,  ū pâng-keng ,  koh tī īⁿ ê sì-ûi ū pho͘-chio̍h ê tōe ;  pho͘-chio̍h tōe ê téng-bīn ū pâng saⁿ-cha̍p keng , 18 Pho͘-chio̍h ê tōe sī tī hiah ê mn̂g ê sin-piⁿ ,  kap hiah ê mn̂g pîⁿ-tn̂g ;  che sī ē-bīn pho͘-chio̍h ê tōe , 19 I tùi ē-bīn mn̂g ê thâu-chêng niû kàu lāi-īⁿ thâu-chêng ê gōa-bīn ,  khoah chi̍t-pah tiú ;  tang-bīn pak-bīn lóng sī án-ni , 20 Gōa-īⁿ ǹg pak ê mn̂g ,  i niû i ê tn̂g khoah , 21 I ê sī-ōe-pâng chit-pêng saⁿ-keng ,  hit-pêng saⁿ-keng ;  i ê thiāu ,  i ê léng-lông ,  lóng chiàu thâu chi̍t ê mn̂g ê pān ;  tn̂g gō͘-cha̍p tiú ,  khoah jī-cha̍p-gō͘ tiú , 22 I ê thang i ê léng-lông kap i ê chang-chhiū ,  lóng sī chiàu ǹg-tang ê mn̂g ;  lâng tùi chhit-chàn ê kiā-á chiūⁿ kàu hia ;  thâu-chêng ū hiah ê lông , 23 Lāi-īⁿ ū mn̂g kap tang--sì ê mn̂g pak--sì ê mn̂g saⁿ-tùi ;  i tùi mn̂g kàu mn̂g niû--i ,  chi̍t-pah tiú , 24 I chhōa góa ǹg lâm--sì khì ;  khòaⁿ ah ,  ū mn̂g ǹg-lâm ;  koh chiàu chêng ê chhùn-chhioh niû i ê thiāu kap i ê léng-lông , 25 I ê lāi-bīn kap i ê léng-lông sì-ûi lóng ū thang ,  kap chêng só͘ niû ê thang tâng chi̍t-iūⁿ ;  tn̂g gō͘-cha̍p tiú ,  khoah jī-cha̍p-gō͘ tiú , 26 Ū chhit-chàn kiā-á thang chiūⁿ kàu hia ;  thâu-chêng ū hiah ê léng-lông ;  thiāu-téng ū chang-chhiū ,  chit-pêng chi̍t-châng ,  hit-pêng chi̍t-châng , 27 Lāi-īⁿ ū mn̂g ǹg-lâm ;  tùi mn̂g kàu mn̂g i ǹg-lâm niû-i chi̍t-pah tiú , 28 I chhōa góa tùi lâm-mn̂g kàu lāi-īⁿ ;  chiū chiàu chêng ê chhùn-chhioh niû lâm-mn̂g ; 29 i ê pâng ,  i ê thiāu ,  i ê léng-lông ,  lóng chiàu chêng ê chhùn-chhioh ;  i ê lāi-bīn kap i léng-lông sì-ûi lóng ū thang ;  tn̂g gō͘-cha̍p tiú ,  khoah jī-cha̍p-gō͘ tiú , 30 Chiu-ûi ū léng-lông ,  tn̂g jī-cha̍p-gō͘ tiú ,  khoah gō͘-tiú , 31 I ê lông ǹg gōa-īⁿ ,  thiāu-téng ū chang-chhiū ,  chiūⁿ poeh-chàn kiā-á kàu hia , 32 I chhōa góa kàu lāi-īⁿ ,  ǹg tang ;  i niû hit ê mn̂g ,  chiàu chêng ê chhùn-chhioh , 33 I ê pâng ,  i ê thiāu ,  i ê léng-lông ,  lóng chiàu chêng ê chhùn-chhioh ;  i ê lāi-bīn ,  kap i léng-lông sì-ûi lóng ū thang ,  tn̂g gō͘-cha̍p tiú ,  khoah jī-cha̍p-gō͘ tiú , 34 I ê lông ǹg gōa-īⁿ ,  thiāu-téng tī chit-pêng hit-pêng ū chang-chhiū ;  chiūⁿ poeh chàn kiā-á kàu hia , 35 I koh chhōa góa kàu pak-mn̂g ,  niû--i chiàu chêng ê chhùn-chhioh , 36 Koh niû i ê pâng ,  i ê thiāu ,  i ê léng-lông ;  lāi-bīn sì-ûi lóng ū thang ,  i ê tn̂g gō͘-cha̍p tiú ,  khoah jī-cha̍p-gō͘ tiú , 37 I ê thiāu ǹg gōa-īⁿ ,  thiāu-téng tī chit-pêng hit-pêng ū chang-chhiū ;  chiūⁿ poeh chàn kiā-á kàu hia , 38 Mn̂g ê thiāu-piⁿ ū pâng ,  kap i ê mn̂g ;  tī-hia sóe sio-chè ê seng-lé ; 39 tī mn̂g-lông ê lāi-bīn ,  chit-pêng ū nn̄g tè toh ,  hit pêng ū nn̄g tè toh ;  tī hit téng-bīn thang lâi thâi sio-chè ,  sio̍k-chōe chè ,  pó͘-kè-sit ê chè ê seng-lé , 40 Chiūⁿ kàu ǹg pak ê mn̂g-kháu ,  chit-pêng ê gōa-bīn ū nn̄g tè toh ,  mn̂g-lông hit pêng iā ū nn̄g tè toh , 41 Tī mn̂g-piⁿ chit-pêng ū sì-tè toh ,  hit-pêng ū sì-tè toh ,  kiōng poeh tè ;  tī hit téng-bīn thâi seng-lé , 42 Ūi-tio̍h sio-chè ê lō͘-ēng ê sì tè toh ,  sī chio̍h phah--ê ,  tn̂g tiú-pòaⁿ ,  khoah tiú-pòaⁿ ,  koâiⁿ chi̍t-tiú ;  thâi sio-chè kap chiah ê chè ,  só͘ ēng ê khì-kū hē tī hit téng-bīn , 43 Ū kau ,  khoah chi̍t pa-chiúⁿ ,  tèng-tiâu tī lāi-bīn ê sì-ûi ;  toh-téng ū chè-bah , 44 Lāi-mn̂g ê gōa-bīn ,  pak-mn̂g-piⁿ ê lāi-īⁿ ,  ū pâng-keng ;  ūi-tio̍h chhiùⁿ-koa ê lâng lâi siat ;  hiah ê pâng-keng ǹg-lâm ,  tang-mn̂g-piⁿ iā ū chi̍t-keng ǹg-pak , 45 I kā góa kóng ,  Chit-keng ǹg-lâm ê pâng sī hō͘ tam-tng kò͘-chhù ê chè-si ēng , 46 Hit-keng ǹg-pak ê pâng sī hō͘ tam-tng kò͘-tôaⁿ ê chè-si ēng ;  chiah-ê sī Lī-bī cho̍k-tiong Sat-tok ê kiáⁿ-sun ,  chiū-kūn Iâ-hô-hoa lâi ho̍k-sāi--ê , 47 I koh niû hit ê īⁿ ,  tn̂g chi̍t-pah tiú ,  khoah chi̍t-pah tiú ;  sī sù-hong--ê ;  tôaⁿ sī tī chhù-chêng , 48 I chhōa góa kàu chhù-chêng ê léng-lông ,  niû léng-lông ê ta̍k ki thiāu ,  chit-pêng gō͘ tiú ,  hit-pêng gō͘ tiú ,  Mn̂g ê khoah ,  chit-pêng saⁿ tiú ,  hit-pêng saⁿ tiú , 49 Léng-lông tn̂g jī-cha̍p tiú ,  khoah cha̍p-it tiú ;  ū lâng peh-chiūⁿ ê kiā-á ;  hiah ê thiāu-piⁿ ,  koh ū sòe-ki thiāu ;  chit-pêng chi̍t ki ,  hit-pêng chi̍t-ki , 
