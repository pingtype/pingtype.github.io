1 Iâ-hô-hoa ê ōe lîm-kàu góa kóng , 2 Jîn-chú ah ,  lí tio̍h bīn ǹg A-bûn cho̍k ,  soan-thoân kong-kek in ,  kóng ,  Lín tio̍h thiaⁿ Chú Iâ-hô-hoa ê ōe ; 3 Chú Iâ-hô-hoa án-ni kóng ,  Góa ê sèng-só͘ siū phah lâ-sâm ,  Í-sek-lia̍t tōe tú-tio̍h pha-hng ,  Iû-tāi-ke hō͘ lâng lia̍h ;  hit-sî lí in-ūi chiah ê sū ,  ēng ōe kong-kek in kóng ,  Hō͘--chāi!4 Khòaⁿ ah ,  só͘-í Góa beh chiong lí kau hō͘ tang-hng ê lâng chòe-gia̍p ;  in beh tī lí ê só͘-chāi chat-iâⁿ khiā-khí ,  chia̍h lí ê ké-chí ,  lim lí ê leng , 5 Góa beh hō͘ La̍h-pa chòe lo̍k-tô ê tiâu ,  hō͘ A-bûn cho̍k ê tōe chòe iûⁿ-kûn tó ê só͘-chāi ;  lín chiū chai Góa sī Iâ-hô-hoa , 6 Chú Iâ-hô-hoa án-ni kóng ,  In-ūi lí tah-chhiú tǹg-kha ,  móa-sim biáu-sī ,  ǹg Í-sek-lia̍t tōe hoaⁿ-hí ; 7 khòaⁿ ah ,  só͘-í Góa chhun Góa ê chhiú kong-kek lí ,  chiong lí kau hō͘ lia̍t-kok chhiúⁿ--khì ;  Góa beh tùi lia̍t-pang-tiong chián-tû lí ,  hō͘ lí tī bān-kok-tiong pāi-bô ;  Góa beh tû-bia̍t lí ;  lí chiū chai Góa sī Iâ-hô-hoa , 8 Chú Iâ-hô-hoa án-ni kóng ,  In-ūi Mô͘-ap kap Se-jíⁿ ū teh kóng ,  Khòaⁿ ah ,  Iû-tāi-ke kap chèng-kok bô koh-iūⁿ ; 9 khòaⁿ ah ,  in-ūi án-ni ,  Góa beh khui Mô͘-ap ê pian-kài tùi chiah ê siâⁿ ,  tùi i pian-kài chiah ê siâⁿ ,  chòe i pún-kok ê êng-kng--ê ,  chiū-sī Pek-iâ-se-boa̍t ,  Pa-le̍k-bián ,  Ki-lia̍t-têng , 10 hō͘ i kap A-bûn cho̍k lóng kau tī tang-hng ê peh-sìⁿ chòe-gia̍p ,  hō͘ A-bûn cho̍k bô koh siū kì-liām tī lia̍t-pang-tiong , 11 Góa iā beh sím-phòaⁿ Mô͘-ap ;  in chiū chai Góa sī Iâ-hô-hoa , 12 Chú Iâ-hô-hoa án-ni kóng ,  In-ūi Í-tong ê só͘-kiâⁿ ,  chiū-sī kong-kek Iû-tāi-ke lâi pò-siû ,  tùi in ê pò-siû lâi hoān tāng-chōe ; 13 só͘-í Chú Iâ-hô-hoa án-ni kóng ,  Góa beh chhun Góa ê chhiú kong-kek Í-tong ,  chián-tû in hia ê lâng kap cheng-siⁿ ;  hō͘ i pha-hng tùi Thê-bān ;  kàu Tí-tàn lâng lóng sí tī to-ē , 14 Koh Góa beh ēng Góa ê peh-sìⁿ Í-sek-lia̍t ê chhiú ,  lâi pò Góa ê kiû-siû tī Í-tong ;  in beh chiàu Góa ê siū-khì ,  chiàu Góa ê tōa siū-khì ,  lâi kiâⁿ tī Í-tong ;  chiū in beh chai Góa ê pò-siû ;  che sī Chú Iâ-hô-hoa kóng--ê , 15 Chú Iâ-hô-hoa án-ni kóng ,  In-ūi Hui-lī-sū lâng kiâⁿ pò-siû ,  chûn-sim biáu-sī lâi pò-siû ,  kiat sí-oàn beh châu-bia̍t--in ; 16 só͘-í Chú Iâ-hô-hoa án-ni kóng ,  Khòaⁿ ah ,  Góa beh chhun Góa ê chhiú kong-kek Hui-lī-sū lâng ;  Góa beh chián-tû Ki-thê lâng ,  bia̍t-bô iân-hái só͘ chhun ê peh-sìⁿ , 17 Góa beh ēng tōa siū-khì ê chek-hoa̍t ,  tùi in kiâⁿ tōa ê pò-siû ;  Góa tùi in pò-siû ê sî ,  in chiū chai Góa sī Iâ-hô-hoa , 
