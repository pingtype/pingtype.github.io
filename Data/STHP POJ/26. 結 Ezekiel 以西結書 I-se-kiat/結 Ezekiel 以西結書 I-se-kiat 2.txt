1 I tùi góa kóng ,  Jîn-chú ah ,  lí khí-lâi khiā ,  Góa beh kap lí kóng-ōe , 2 I tùi góa kóng-ōe ê sî ,  sîn chiū ji̍p góa ê lāi-bīn ,  hō͘ góa khiā--khí-lâi ;  góa chiū thiaⁿ-kìⁿ hit-ūi tùi góa kóng-ōe--ê ê siaⁿ , 3 I tùi góa kóng ,  Jîn-chú ah ,  Góa chhe lí khì kàu Í-sek-lia̍t cho̍k ,  kàu pōe-ge̍k ê pang-kok ,  in sī pōe-ge̍k Góa ê ;  in kap in ê lia̍t-chó͘ ûi-ke̍h Góa ,  ti̍t-kàu kin-á-ji̍t , 4 Chiah ê kiáⁿ bīn-phê kāu ,  sim ngī ;  Góa chhe lí khì in hia ;  lí tio̍h tùi in kóng ,  Chú Iâ-hô-hoa án-ni kóng , 5 In kiám-chhái thiaⁿ ,  kiám-chhái m̄-thiaⁿ ,  (in-ūi in sī pōe-ge̍k ê ke) ,  beh chai tī in tiong-kan tek-khak bat ū sian-ti , 6 Jîn-chú ah ,  sui-jiân ū chháu-chhì chi̍t-lê tī lí hia ,  koh lí tiàm tī giat-á-thâng ê tiong-kan ,  lóng bo̍h-tit kiaⁿ in ,  iā bo̍h-tit kiaⁿ in ê ōe ;  in sui-jiân sī pōe-ge̍k ê ke ,  iáu-kú bo̍h-tit kiaⁿ in ê ōe ,  iā bo̍h-tit in-ūi in ê bīn-māu lâi kiaⁿ-hiâⁿ , 7 In kiám-chhái thiaⁿ ,  kiám-chhái m̄-thiaⁿ ,  lí chòe lí chiong Góa ê ōe kā in kóng ;  in-ūi in sī ke̍k-kî pōe-ge̍k ê , 8 Jîn-chú ah ,  lí tio̍h thiaⁿ Góa tùi lí só͘ kóng ê ōe ;  lí m̄-thang pōe-ge̍k ,  chhin-chhiūⁿ hit ê pōe-ge̍k ê ke ;  lí tio̍h khui-chhùi ,  chia̍h Góa só͘ hō͘ lí ê , 9 Hit-sî góa khòaⁿ ,  khòaⁿ ah ,  ū chi̍t ki chhiú chhun ǹg góa chia lâi ;  khòaⁿ ah ,  chhiú-lāi ū chi̍t kńg chheh ; 10 I chiong hit pún hian-khui tī góa ê bīn-chêng ;  lāi-gōa lóng ū siá-jī ;  hí téng-bīn só͘ siá-ê ū ai-siong ,  thó͘-khùi ,  chai-ē ê ōe , 
