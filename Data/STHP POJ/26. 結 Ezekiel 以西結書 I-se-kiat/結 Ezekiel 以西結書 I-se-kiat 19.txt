1 Lí tio̍h ūi Í-sek-lia̍t ê ông-chhin chòe ai-ko , 2 kóng ,  Lín lāu-bú sī sím-mi̍h? sī bú ê sai ,  phak tī chiah ê sai ê tiong-kan ;  tī sòe chiah sai ê tiong-kan ,  iúⁿ-chhī i ê kiáⁿ , 3 Tī i ê kiáⁿ ê tiong-kan ,  chhī chi̍t-chiah kàu tōa ,  ha̍k-si̍p kā-mi̍h lâi chia̍h-lâng , 4 Lia̍t-kok thiaⁿ-kìⁿ ,  chiū tī in ê hām-khiⁿ lia̍h-tio̍h ,  ēng liān thoa i kàu Ai-ki̍p tōe , 5 Bú ê sai khòaⁿ pún-sin thèng-hāu kàu sit-bāng ;  chiū tùi i sòe-chiah sai ê tiong-kan koh chhú chi̍t-chiah ,  iúⁿ-chhī kàu tōa , 6 I tī chiah ê sai ê tiong-kan cháu-lâi cháu-khì ,  chiâⁿ-chòe ióng ê sai ,  ha̍k-si̍p kā-mi̍h lâi chia̍h-lâng , 7 I chai in ê kiong-tiān ,  koh hō͘ in ê siâⁿ pìⁿ-chòe pha-hng ,  in-ūi i hm̄-hm̄-háu ê siaⁿ ,  piàn-tōe kap kî-tiong só͘-ū--ê chiū hong-hòe , 8 Tùi án-ni sì-ûi ê pang-kok tùi ta̍k-séng lâi kong-kek i ,  ēng bāng pha tī i ê téng-bīn ;  i siū-lia̍h tī in ê hām-khiⁿ , 9 In kā i liān tī tû--nih ,  tòa kàu Pa-pí-lûn ông hia ;  koaiⁿ--i tī kian-kò͘ ê só͘-chāi ;  hō͘ i ê siaⁿ tī Í-sek-lia̍t soaⁿ bô koh thiaⁿ-kìⁿ , 10 Lín lāu-bú chêng chhin-chhiūⁿ phû-tô-chhiū ,  ke̍k-kî bō͘-sēng ,  chai tī chúi-piⁿ ,  in-ūi chúi chōe ,  chiū kiat chōe-chōe ké-chí ,  hoat chōe-chōe ki , 11 Siⁿ-chhut giám-ngī ê ki-oāiⁿ ,  thang chòe chiáng-koân--ê ê koáiⁿ ;  i tī ām-ām ê ki-oāiⁿ-tiong chòe ke̍k koâiⁿ--ê ;  in-ūi koâiⁿ ,  chiū i ê oāiⁿ ê tiong-ki théng-khí hō͘ lâng khòaⁿ-kìⁿ , 12 Chóng-sī chit-châng phû-tô-chhiū ,  in-ūi tōa siū-khì ,  tú-tio̍h pu̍ih--khí-lâi ,  hiat tī tōe--nih ;  tang-hong chhe-ta i ê ké-chí ,  giám-ngī ê ki-oāiⁿ at-chi̍t ko͘-tâ ,  hō͘ hé sio-lio--khì , 13 Taⁿ chai tī khòng-iá ta-sò bô chúi ê tōe , 14 Koh tùi i ki-oāiⁿ ê koâiⁿ ,  ū hé hoat-chhut ,  sio i ê ké-chí ;  tì-kàu i bô giám-ngī ê ki-oāiⁿ ,  thang chòe chiáng-koân--ê ê koáiⁿ ;  che sī thang ai-siong--ê ,  thang chòe ai-ko , 
