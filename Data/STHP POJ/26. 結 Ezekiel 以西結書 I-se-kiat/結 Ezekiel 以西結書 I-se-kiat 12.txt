1 Iâ-hô-hoa ê ōe koh lîm-kàu góa kóng , 2 Jîn-chú ah ,  lí khiā-khí tī pōe-ge̍k ê ke-tiong ;  in ū ba̍k-chiu thang khòaⁿ ,  ia̍h m̄-khòaⁿ ;  ū hī-khang thang thiaⁿ ,  ia̍h m̄-thiaⁿ ;  in-ūi in sī pōe-ge̍k ê ke , 3 Só͘-í ,  jîn-chú ah ,  lí tio̍h ūi ka-kī pī-pān siū chhian-sóa èng-iōng ê mi̍h-kiāⁿ ;  tng-thâu pe̍h-ji̍t tī in ê ba̍k-chiu-chêng lâi chhian-sóa ;  koh tio̍h tùi lí ê só͘-chāi tng in ê ba̍k-chiu-chêng chhian-sóa kàu pa̍t-ūi ;  in sui-bóng sī pōe-ge̍k ê ke ,  kiám-chhái tùi án-ni ōe siūⁿ , 4 Lí tio̍h tng-thâu pe̍h-ji̍t ,  tī in ê ba̍k-chiū-chêng ,  tòa lí ê mi̍h chhut-khì ;  chhin-chhiūⁿ tòa siū chhian-sóa èng-iōng ê mi̍h chi̍t-iūⁿ ;  kàu ê-hng ,  lí tio̍h tī in ê ba̍k-chiu-chêng ka-kī chhut-khì ,  chhin-chhiūⁿ siū-lia̍h ê lâng chhut-khì chi̍t-iūⁿ , 5 Lí tio̍h tī in ê bīn-chêng ,  tùi chhiûⁿ-piah iah-khang ,  tùi hit khang tòa mi̍h chhut-khì , 6 Kàu ji̍t àm ,  lí tio̍h tī in ê ba̍k-chiu-chêng ,  pē tī keng-thâu chhut-khì ;  ia̍h tio̍h tà lí ê bīn ,  kàu bô khòaⁿ-kìⁿ tōe ;  in-ūi Góa ēng lí chòe Í-sek-lia̍t-ke ê tiāu-thâu , 7 Góa chiū chiàu só͘ hoan-hù--ê khì kiâⁿ ,  tng-thâu pe̍h-ji̍t tòa góa ê mi̍h-kiāⁿ chhut-khì ,  chhin-chhiūⁿ tòa siū chhian-sóa èng-iōng ê mi̍h-kiāⁿ ;  ji̍t beh àm ,  góa ēng chhiú tùi chhiûⁿ iah khang ;  ji̍t í-keng àm ,  chiū tng in ê ba̍k-chiu-chêng pē tī keng-thâu tòa chhut-khì , 8 Kè chá-khí ,  Iâ-hô-hoa ê ōe lîm-kàu góa kóng , 9 Jîn-chú ah ,  Í-sek-lia̍t-ke ,  chiū-sī pōe-ge̍k ê ke ,  kiám m̄-bat mn̄g lí kóng ,  Lí chòe sím-mi̍h ah?10 Lí tio̍h ìn in kóng ,  Chú Iâ-hô-hoa án-ni kóng ,  Chit ê khé-sī ,  koan-hē Iâ-lō͘-sat-léng ê kun-ông ,  í-ki̍p in tiong-kan Í-sek-lia̍t ê choân-ke , 11 Lí tio̍h kóng ,  Góa chòe lín ê tiāu-thâu ;  góa cháiⁿ-iūⁿ kiâⁿ ,  in só͘ tú-tio̍h--ê iā beh án-ni ;  in beh siū-lia̍h siū chhian-sóa , 12 In tiong-kan ê kun-ông iā beh tī ji̍t àm ê sî ,  pē mi̍h tī keng-thâu tòa chhut--khì ;  in beh tùi chhiûⁿ iah khang ,  tùi hit khang tòa mi̍h chhut--khì ;  i beh khàm i ê bīn ,  in-ūi ba̍k-chiu bô khòaⁿ-kìⁿ tōe , 13 Góa beh tiuⁿ Góa ê lô-bāng tī i ê téng-bīn ,  i beh hō͘ Góa ê oa̍h-tauh tauh--tio̍h ;  Góa beh tòa i kàu Pa-pí-lûn ,  Ka-le̍k-tí lâng ê tōe ;  i sui-jiân sí tī-hia ,  iā bōe khòaⁿ-kìⁿ hit ê tōe , 14 Chiu-ûi it-chhè pó-hō͘ i ê ,  kap i só͘ ū ê kun-tūi ,  Góa beh sì-sòaⁿ in tī sì-hng ;  iā beh pu̍ih-to tui-jip in , 15 Góa hun-sòaⁿ in tī lia̍t-pang ,  sì-sòaⁿ in tī lia̍t-kok ê sî ,  in chiū chai Góa sī Iâ-hô-hoa , 16 Chóng-sī Góa beh lâu in kúi-nā lâng ,  thoat-lī to-kiàm ,  ki-hng ,  un-e̍k ,  hō͘ in tī só͘ kàu ê ta̍k-kok-tiong ,  kóng-khí in khó-ò͘ⁿ ê sū ;  in chiū chai Góa sī Iâ-hô-hoa , 17 Iâ-hô-hoa ê ōe koh lîm-kàu kóng , 18 Jîn-chú ah ,  lí tio̍h ngia̍uh-ngia̍uh-chhoah lâi chia̍h lí ê piáⁿ ,  tio̍h kiaⁿ-hiâⁿ chún-chat lâi lim lí ê chúi , 19 Lí tio̍h tùi chit ê tōe-hng ê peh-sìⁿ kóng ,  Chú Iâ-hô-hoa lūn Iâ-lō͘-sat-léng ,  kap Í-sek-lia̍t tōe khiā-khí ê peh-sìⁿ ,  án-ni kóng ,  In chia̍h piáⁿ tio̍h chún-chat ,  lim chúi tio̍h gông-ngia̍h ,  in-ūi in tiong-kan khiā-khí ê chèng-lâng só͘ kiâⁿ kiông-pō ê sū ,  chit ê tōe beh hong-hòe sit-lo̍h i só͘-ū-ê , 20 Ū lâng khiā-khí ê siâⁿ beh pha-hng ;  tōe iā beh hong-hòe ;  lín chiū chai Góa sī Iâ-hô-hoa , 21 Iâ-hô-hoa ê ōe koh lîm-kàu góa kóng , 22 Jîn-chú ah ,  tī lín Í-sek-lia̍t tōe ,  cháiⁿ-iūⁿ ū chit-hō sio̍k-gú kóng ,  Sî-ji̍t iân-chhiân ,  īⁿ-siōng lóng bô èng-giām ah?23 Só͘-í lí tio̍h kā in kóng ,  Chú Iâ-hô-hoa án-ni kóng ,  Góa beh hō͘ chit ê sio̍k-gú soah ,  Í-sek-lia̍t tiong bô koh ēng chit-ê chòe sio̍k-gú ;  chóng-sī lí tio̍h kā in kóng ,  Sî-ji̍t kūn--lah ,  ta̍k ê īⁿ-siōng ê èng-giām iā-sī án-ni , 24 Í-āu tī Í-sek-lia̍t-ke ê tiong-kan ,  tek-khak bô koh ū hu-ké ê īⁿ-siōng ,  sūn jîn-ì ê pok-kòa , 25 In-ūi Góa chiū-sī Iâ-hô-hoa ,  Góa beh kóng ,  koh Góa só͘ kóng ê ōe ,  beh èng-giām ,  bô koh iân-chhiân ;  lín chit ê pōe-ge̍k ê ke ah ,  Góa beh tī lín oa̍h-teh ê ji̍t lâi kóng ,  lâi chiâⁿ--i ;  che sī Chú Iâ-hô-hoa kóng--ê , 26 Iâ-hô-hoa ê ōe koh lîm-kàu góa kóng , 27 Jîn-chú ah ,  khòaⁿ ah ,  Í-sek-lia̍t-ke ê lâng kóng ,  I só͘ khòaⁿ-kìⁿ ê īⁿ-siōng ,  sī sio̍k tī chōe-chōe ji̍t-āu ê sū ,  só͘ kóng ê chhàm-gú ,  sī chí ke̍k-hn̄g ê sî-kî , 28 Só͘-í lí tio̍h tùi in kóng ,  Chú Iâ-hô-hoa án-ni kóng ,  Góa ê ōe bô chi̍t-kù ū koh iân-chhiân ,  Góa só͘ kóng ê ōe ,  tek-khak chiâⁿ--i ;  che sī Chú Iâ-hô-hoa kóng--ê , 
