1 Iâ-hô-hoa ê ōe lîm-kàu góa kóng , 2 Jîn-chú ah ,  phû-tô-chhiū chiū-sī chhiū-nâ-lāi chhiū-ba̍k-tiong ê chi̍t-ki ,  i pí ta̍k-hō chhiū ū sím-mi̍h khah-iâⁿ?3 Kiám ōe thang tùi i chhú chhâ-liāu chòe sím-mi̍h lō͘-ēng? á-sī thang ēng i chòe khi̍t-á lâi tiàu sím-mi̍h khì-kū mah?4 Khòaⁿ ah ,  sī hiat tī hé--nih chòe hé-chhâ ,  siang-thâu í-keng hō͘ hé sio-liáu ,  tiong-ng ia̍h siū-sio ,  iáu ū sím-mi̍h lō͘-ēng ah?5 Khòaⁿ ah ,  hó-hó ê sî ,  siōng-chhiáⁿ m̄-ha̍p sím-mi̍h lō͘-ēng ,  hô-hòng hō͘ hé sio ,  í-keng pháiⁿ--khì ,  iáu ōe ha̍p sím-mi̍h lō͘-ēng ah?6 Só͘-í Chú Iâ-hô-hoa án-ni kóng ,  Chhin-chhiūⁿ chhiū-nâ-lāi chiah ê chhiū-tiong ê phû-tô ,  Góa só͘ kau-hù tī hé-tiong chòe hé-chhâ--ê ,  Góa ia̍h beh chiàu án-ni khoán-thāi Iâ-lō͘-sat-léng khiā-khí ê peh-sìⁿ , 7 Góa beh tùi in pìⁿ-bīn ;  in tùi hé-tiong chhut-lâi ,  chóng-sī hé beh sio-bia̍t in ,  Góa tùi in pìⁿ-bīn ê sî ,  lín chiū chai Góa sī Iâ-hô-hoa , 8 Góa beh hō͘ chit só͘-chāi hong-hòe ,  in-ūi in kiâⁿ tāi-chì lâi hoān-chōe ;  che sī Chú Iâ-hô-hoa kóng--ê , 
