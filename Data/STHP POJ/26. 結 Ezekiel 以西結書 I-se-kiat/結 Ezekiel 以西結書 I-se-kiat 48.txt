1 Chi-phài ê miâ chiàu ē-tóe só͘ kì--ê ;  tùi ke̍k-pak ê kài tùi Hi-te̍k-lûn ê lō͘ ,  kàu Hap-má chhut-ji̍p ê só͘-chāi ,  tī Tāi-má-sek kéng-kài Hap-sat-í-lân ǹg-pak kūn-óa Hap-má ê tōe ,  tùi-tang kàu sai ;  Tàn ,  chi̍t-hūn , 2 Óa-kūn Tàn ê tōe-kài ,  tùi-tang kàu sai ;  A-siat ,  chi̍t-hūn , 3 Óa-kūn A-siat ê tōe-kài ,  tùi tang kàu sai ;  Ná-hut-tha-lī ,  chi̍t-hūn , 4 Óa-kūn Ná-hut-tha-lī ê tōe-kài ,  tùi-tang kàu-sai ;  Má-ná-se ,  chi̍t-hūn , 5 Óa-kūn Má-ná-se ê tōe-kài ,  tùi-tang kàu-sai ;  Í-hoat-liân ,  chi̍t-hūn , 6 Óa-kūn Í-hoat-liân ê tōe-kài ,  tùi-tang kàu sai ;  Liû-piān ,  chi̍t-hūn , 7 Óa-kūn Liû-piān ê tōe-kài ,  tùi-tang kàu sai ;  Iû-tāi ,  chi̍t-hūn , 8 Óa-kūn Iû-tāi ê tōe-kài ,  tùi-tang kàu sai ,  sī lín só͘ hiàn ê tōe ,  khoah nn̄g-bān gō͘-chheng ko-chhioh ,  tùi-tang kàu-sai ,  tn̂g kap hiah ê hūn ê chi̍t-ê saⁿ-tâng ,  sèng-só͘ tī hit tiong-kan , 9 Lín só͘ hiàn hō͘ Iâ-hô-hoa ê tōe tio̍h tn̂g nn̄g-bān gō͘-chheng ko-chhioh ,  khoah chi̍t-bān , 10 Só͘ hiàn ê sèng-tōe tio̍h kui hō͘ chè-si ;  pak--sì tn̂g nn̄g-bān gō͘-chheng ,  sai--sì khoah chi̍t-bān ,  tang--sì khoah chi̍t-bān ,  lâm--sì tn̂g nn̄g-bān gō͘-chheng ;  Iâ-hô-hoa ê sèng-só͘ tī hit tiong-ng , 11 Tio̍h kui hō͘ Sat-tok ê kiáⁿ-sun-tiong chiâⁿ-chòe sèng ê chè-si ,  chiū-sī kò͘-siú Góa só͘ kau-tài--ê ;  tng Í-sek-lia̍t lâng kiâⁿ bê-lō͘ ê sî ,  in bô kiâⁿ bê-lō͘ chhin-chhiūⁿ Lī-bī lâng kiâⁿ bê-lō͘ , 12 Chit-ê tio̍h kui hō͘ in ,  chiū-sī tùi só͘ hiàn ê choân-tōe-tiong hiàn hō͘ in chòe chì-sèng--ê ,  óa-kūn Lī-bī lâng ê tōe-kài , 13 Lī-bī lâng só͘ tit-tio̍h ê tōe tio̍h tn̂g nn̄g-bān gō͘-chheng ,  khoah chi̍t-bān ,  kap chè-si ê tōe-kài saⁿ-tâng ;  lóng-chóng tn̂g nn̄g-bān gō͘-chheng ,  khoah chi̍t-bān , 14 Chit ê tōe m̄-thang bōe ,  m̄-thang tùi-ōaⁿ ,  khí-thâu-se̍k ê mi̍h m̄-thang kui hō͘ pa̍t-lâng ;  in-ūi sī kui tī Iâ-hô-hoa chòe-sèng--ê , 15 Só͘-chhun gō͘-chheng khoah ê tōe ,  sī tī hit ê nn̄g-bān gō͘-chheng ê thâu-chêng ,  tio̍h chòe pêng-siông ê lō͘-ēng ,  thang khí siâⁿ ,  khí chhù ,  chòe kau-iá ê tōe ;  siâⁿ tio̍h tī tiong-ng , 16 I ê chhùn-chhioh chiū-sī án-ni ;  pak-bīn sì-chheng gō͘-pah ,  lâm-bīn sì-chheng gō͘-pah ,  tang-bīn sì-chheng gō͘-pah ,  sai-bīn sì-chheng gō͘-pah , 17 Siâⁿ tio̍h kau-iá ;  ǹg-pak nn̄g-pah gō͘-cha̍p ,  ǹg-lâm nn̄g-pah gō͘-cha̍p ,  ǹg-tang nn̄g-pah gō͘-cha̍p ,  ǹg-sai nn̄g-pah gō͘-cha̍p , 18 Í-gōa só͘ chhun ê tn̂g kap só͘ hiàn ê sèng-tōe saⁿ-tâng ,  ǹg-tang chi̍t-bān ,  ǹg-sai chi̍t-bān ;  koh kap só͘ hiàn ê sèng-tōe saⁿ-tâng ;  kî-tiong só͘ chhut-sán beh hō͘ siâⁿ-lāi chòe-kang ê lâng chòe chia̍h-mi̍h , 19 Tùi Í-sek-lia̍t chèng chi-phài ê tiong-kan tī siâⁿ-lāi chòe-kang--ê beh tī-hia chèng-choh , 20 Lín só͘ hiàn ê choân-tōe ,  tn̂g nn̄g-bān gō͘-chheng ,  khoah nn̄g-bān gō͘-chheng ;  lín só͘ hiàn ê sèng-tōe kap sio̍k tī siâⁿ ê tōe sī sù-hong--ê , 21 Só͘ hiàn ê sèng-tōe í-ki̍p sio̍k tī siâⁿ ê tōe ,  siang-pêng chhun ê tōe tio̍h kui tī jîn-kun ,  só͘ hiàn ê tōe tī hit nn̄g-bān gō͘-chheng ê thâu-chêng kàu tang--sì ê kài ,  koh ǹg-sai tī hit nn̄g-bān gō͘-chheng ê thâu-chêng kàu sai--sì ê kài ,  kap hiah ê hūn ê tōe saⁿ-tâng ,  lóng kui tī jîn-kun ;  só͘ hiàn ê sèng-tōe kap tiān ê sèng-tōe lóng tī hit lāi-bīn , 22 Koh tùi Lī-bī lâng ê gia̍p ,  tùi sio̍k tī siâⁿ ê gia̍p ,  sī sio̍k jîn-kun-ê ê tiong-kan ,  tī Iû-tāi ê kài kap Piān-ngá-bín ê kài ê tiong-kan ,  lóng kui jîn-kun ê , 23 Lūn-kàu kî-û ê chi-phài ;  tùi-tang kàu-sai ;  Piān-ngá-bín ,  chi̍t-hūn , 24 Óa-kūn Piān-ngá-bín ê tōe-kài tùi-tang kàu-sai ;  Se-biān chi̍t-hūn , 25 Óa-kūn Se-biān ê tōe-kài tùi-tang kàu-sai ;  Í-sat-ka ,  chi̍t-hūn , 26 Óa-kūn Í-sat-ka ê tōe-kài tùi-tang kàu-sai ;  Se-pò͘-lûn ,  chi̍t-hūn , 27 Óa-kūn Se-pò͘-lûn ê tōe-kài tùi-tang kàu-sai ;  Ka-tek ,  chi̍t-hūn , 28 Óa-kūn Ka-tek ê tōe-kài ,  lâm-pêng ǹg-lâm ,  hit ê tōe-kài tùi Tha-má kàu Bí-lī-pa Ka-tē-su ê chúi ,  kàu Ai-ki̍p ê khoe thàng-kàu tōa-hái , 29 Che sī lín tio̍h liam-khau pun hō͘ Í-sek-lia̍t ê chi-phài chòe-gia̍p ê tōe ,  in ta̍k-ê só͘ tit-tio̍h ê gia̍p chiū-sī án-ni ;  che sī Chú Iâ-hô-hoa só͘ kóng--ê , 30 Tùi siâⁿ chhut--khì ê lō͘ sī chiàu ē-bīn só͘ kì ê ;  tī pak-bīn chiàu só͘ niû--ê ,  sì-chheng gō͘-pah ko-chhioh , 31 Siâⁿ hiah ê mn̂g tio̍h chiàu Í-sek-lia̍t chi-phài ê miâ ;  pak-bīn ū saⁿ ê mn̂g ;  Liû-piān ê mn̂g ,  chi̍t-ê ;  Iû-tāi ê mn̂g ,  chi̍t-ê ;  Lī-bī ê mn̂g ,  chi̍t-ê , 32 Tang-bīn sì-chheng gō͘-pah ,  ū saⁿ ê mn̂g ;  Iok-sek ê mn̂g ,  chi̍t-ê ;  Piān-ngá-bín ê mn̂g ,  chi̍t-ê ;  Tàn ê mn̂g ,  chi̍t-ê , 33 Lâm-bīn sì-chheng gō͘-pah ,  ū saⁿ ê mn̂g ;  Se-biān ê mn̂g ,  chi̍t-ê ;  Í-sat-ka ê mn̂g ,  chi̍t-ê ;  Se-pò͘-lûn ê mn̂g ,  chi̍t-ê , 34 Sai-bīn sì-chheng gō͘-pah ,  ū saⁿ ê mn̂g ;  Ka-tek ê mn̂g ,  chi̍t-ê ;  A-siat ê mn̂g ,  chi̍t-ê ;  Nà-hut-tha-lī ê mn̂g ,  chi̍t-ê , 35 Siâⁿ sì-ûi kiōng chi̍t-bān poeh-chheng ;  tùi hit-ji̍t í-āu siâⁿ ê miâ kiò-chòe ,  Iâ-hô-hoa tī-hia , 
