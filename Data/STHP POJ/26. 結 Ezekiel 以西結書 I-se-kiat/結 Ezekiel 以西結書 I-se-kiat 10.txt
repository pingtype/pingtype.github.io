1 Góa koan-khòaⁿ ,  khòaⁿ-kìⁿ ki-lō͘-peng thâu-khak-téng kiong-chhong ê tiong-kan ,  chhin-chhiūⁿ lâm-sek ê pó-chio̍h ,  chhin-chhiūⁿ pó-chō ê hêng-siōng ê khoán-sit , 2 I tùi hit ê chhēng iù-tōe-saⁿ ê lâng kóng ,  Lí ji̍p-khì ,  tī tńg-se̍h ê lûn ê tiong-kan ,  ki-lō͘-peng í-ē ,  tùi ki-lō͘-peng ê tiong-kan the̍h to̍h ê hé-thòaⁿ ,  móa nn̄g chhiú ,  iā tī siâⁿ-téng ,  Góa chiū chhin-ba̍k khòaⁿ-kìⁿ i ji̍p-khì , 3 Hit-lâng ji̍p-khì ê sî ,  ki-lō͘-peng khiā tī tiān ê chiàⁿ-pêng ,  hûn chhiong-móa lāi-īⁿ , 4 Iâ-hô-hoa ê êng-kng tùi ki-lō͘-peng hia chiūⁿ--khì ,  thêng tī tiān ê hō͘-tēng ê téng-bīn ;  tiān ū hûn móa-móa ;  hit ê īⁿ ia̍h hō͘ Iâ-hô-hoa êng-kng ê chhàn-lān chhiong-móa , 5 Ki-lō͘-peng ê si̍t ê siaⁿ thiaⁿ kàu gōa-īⁿ ,  chhin-chhiūⁿ choân-lêng ê Siōng-tè kóng-ōe ê siaⁿ , 6 I hoan-hù hit ê chhēng iù-tōe-saⁿ ê lâng kóng ,  Tio̍h tùi tńg-se̍h ê lûn ê tiong-kan ,  ki-lō͘-peng ê tiong-kan ,  chhú hé ;  hit-sî i chiū ji̍p-khì ,  khiā tī chi̍t ê lûn ê piⁿ-thâu , 7 Ū chi̍t ê ki-lō͘-peng tùi ki-lō͘-peng tiong chhun i ê chhiú ,  kàu ki-lō͘-peng tiong-kan ê hé ,  the̍h kóa khí-lâi ,  hē tī chhēng iù-tōe-saⁿ ê lâng ê nn̄g ki chhiú ;  hit-lâng kā i the̍h--lâi ,  chiū chhut-khì , 8 Tī ki-lō͘-peng ê si̍t-ē ,  ū hián-chhut lâng ê chhiú ê khoán , 9 Góa koh koan-khòaⁿ ,  khòaⁿ-kìⁿ ki-lō͘-peng ê piⁿ--thâu sì ê lûn ;  chit ê ki-lō͘-peng ê piⁿ--thâu ū chi̍t ê lûn ,  hit ê ki-lō͘-peng ê piⁿ--thâu iā ū chi̍t ê lûn ;  lûn ê khoán-sit chhin-chhiūⁿ n̂g ê ge̍k ê sek-tì , 10 Lūn-kàu in ê khoán-sit ,  sì-ê lóng siâng chi̍t-iūⁿ ê hêng-chōng ,  chhin-chhiūⁿ lûn-tiong ū lûn , 11 Kiâⁿ ê sî ,  sì-bīn lóng ōe kiâⁿ--tit ,  kiâⁿ ê sî m̄-bián oa̍t ,  thâu ǹg sím-mi̍h só͘-chāi ,  in chiū tè i kiâⁿ ;  kiâⁿ ê sî m̄-bián oa̍t , 12 In thong sin-khu ,  in ê ka-chiah ,  in ê chhiú ,  in ê si̍t ,  kap lûn ,  sì-ûi ū ba̍k-chiu móa-móa ;  chiū-sī in sì-ê só͘ ū ê lûn , 13 Lūn-kàu chiah ê lûn ,  góa hī-khang-tiong thiaⁿ-kìⁿ kóng ,  Tńg-se̍h--ê , 14 Tāk-ê ū sì ê bīn ,  thâu chi̍t ê bīn sī ki-lō͘-peng ê bīn ,  tē-jī ê bīn sī lâng ê bīn ,  tē-saⁿ ê bīn sī sai ê bīn ,  tē-sì ê bīn sī eng ê bīn , 15 Ki-lō͘-peng lóng chiūⁿ--khì ;  che sī góa tī Ka-pa-ló͘ hô-piⁿ só͘ bat khòaⁿ-kìⁿ ê oa̍h-mi̍h , 16 Ki-lō͘-peng kiâⁿ ,  lûn ia̍h tī piⁿ--thâu kiâⁿ ;  ki-lō͘-peng thí-khui si̍t tùi tōe chiūⁿ--khì ,  lûn iā bô oa̍t-tńg lī-khui in ê sin-piⁿ , 17 Hiah-ê thêng ,  chiah-ê iā thêng ;  hiah-ê chiūⁿ--khì ,  chiah-ê ia̍h saⁿ-kap chiūⁿ--khì ;  in-ūi oa̍h-mi̍h ê sîn tī in ê lāi-bīn , 18 Iâ-hô-hoa ê êng-kng tùi tiān ê hō͘-tēng-téng chhut-khì ,  thêng tī ki-lō͘-peng ê téng-bīn , 19 Ki-lō͘-peng chhut-khì ê sî chiū thí-khui si̍t ,  tī góa ê ba̍k-chiu-chêng tùi tōe chiūⁿ--khì ,  lûn ia̍h tī in ê sin-piⁿ ;  thêng tī Iâ-hô-hoa ê chhù tang-mn̂g ê mn̂g-khàu ,  tī in ê téng-bīn ,  ū Í-sek-lia̍t Siōng-tè ê êng-kng , 20 Che sī góa chêng tī Ka-pa-ló͘ hô-piⁿ só͘ khòaⁿ-kìⁿ Í-sek-lia̍t Siōng-tè ê ē-bīn ê oa̍h-mi̍h ;  góa chai in sī ki-lō͘-peng , 21 Ta̍k-ê ū sì ê bīn ,  ta̍k-ê ū sì ê si̍t ;  in ê si̍t-ē ū lâng ê chhiú ê hêng-siōng , 22 Lūn-kàu in ê bīn ê hêng-siōng ,  chiū-sī góa chêng tī Ka-pa-ló͘ hô-piⁿ só͘ khòaⁿ-kìⁿ ê bīn ;  in ê khoán-sit ,  in ê sin-thé ,  lóng án-ni ;  lóng ta̍k-ê ti̍t-ti̍t kiâⁿ--khì , 
