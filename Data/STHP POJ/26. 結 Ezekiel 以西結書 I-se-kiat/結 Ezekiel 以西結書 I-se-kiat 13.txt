1 Iâ-hô-hoa ê ōe lîm-kàu góa kóng , 2 Jîn-chú ah ,  lí tio̍h soan-thoân lâi kong-kek Í-sek-lia̍t-tiong hiah-ê teh soan-thoân ê sian-ti ,  kā hiah-ê chiàu i ka-kī ê sim-ì lâi soan-thoân--ê kóng ,  Lín tio̍h thiaⁿ Iâ-hô-hoa ê ōe , 3 Chú Iâ-hô-hoa án-ni kóng ,  Hiah-ê gōng ê sian-ti ,  in ū chai-ē ah ,  in thàn ka-kī ê sim-sîn lâi kiâⁿ ,  pēng-bô khòaⁿ-kìⁿ chi̍t-hāng , 4 Í-sek-lia̍t ah ,  lí ê sian-ti chhin-chhiūⁿ pha-hng ê só͘-chāi ê hô͘-lî , 5 Lín bē-bat chiūⁿ-kàu phòa-khiah ê só͘-chāi ,  ia̍h bē-bat ūi-tio̍h Í-sek-lia̍t-ke ûi chi̍t ê chhiûⁿ ;  thang tī Iâ-hô-hoa ê ji̍t ,  chiàn-tīn khiā-ōe-tiâu , 6 In só͘ khòaⁿ-kìⁿ--ê sī hu-ké ,  sī pe̍h-chha̍t ê chiam-pok ;  in kóng ,  Che sī Iâ-hô-hoa kóng--ê ,  kî-si̍t Iâ-hô-hoa bô-iáⁿ chhe--in ,  in iáu teh ǹg-bāng hit ê ōe ōe èng-giām , 7 Lín kiám-m̄-sī khòaⁿ-kìⁿ hu-ké ê īⁿ-siōng mah? kiám-m̄-sī kóng pe̍h-chha̍t ê chiam-pok mah? lín kóng ,  Che sī Iâ-hô-hoa kóng--ê ,  kî-si̍t Góa bô chhe in kóng , 8 Só͘-í Chú Iâ-hô-hoa án-ni kóng ,  In-ūi lín só͘ kóng-ê sī hu-ké ,  só͘ khòaⁿ--ê sī pe̍h-chha̍t ;  khòaⁿ ah ,  in-ūi án-ni Góa kap lín hoán-tùi ;  che sī Chú Iâ-hô-hoa kóng--ê , 9 Góa ê chhiú beh kong-kek hiah ê khòaⁿ-kìⁿ hu-ké ,  ēng pe̍h-chha̍t chiam-pok ê sian-ti ;  in tek-khak bô sio̍k tī Góa ê peh-sìⁿ ê hōe-tiong ,  bô kì tī Í-sek-lia̍t ke ê lâng-miâ-phō͘ ;  ia̍h bōe thang chìn-ji̍p Í-sek-lia̍t tōe ;  lín chiū chai Góa sī Chú Iâ-hô-hoa , 10 In-ūi in iú-he̍k Góa ê peh-sìⁿ kóng ,  Pêng-an ,  kî-si̍t bô-ū pêng-an ;  chiū-sī chhin-chhiūⁿ lâng khí chhiûⁿ-piah ,  in kā i chhéng he-chúi , 11 Só͘-í lí tio̍h tùi hiah-ê chhéng he-chúi ê lâng kóng ,  Chhiûⁿ beh tó-hoāi ,  beh ū tiòng-chúi ê tōa-hō͘ ;  tōa-pha̍uh ah ,  lín tio̍h lo̍h--lâi ,  koh beh ū tōa-hong chhe-li̍h--i , 12 Khòaⁿ ah ,  chhiûⁿ tó liáu-āu ,  lâng kiám bô beh tùi lín kóng ,  Lín só͘ chhéng ê he-chúi ,  taⁿ tī toh-lo̍h?13 Só͘-í Chú Iâ-hô-hoa án-ni kóng ,  Góa beh tī Góa ê tōa siū-khì ,  ēng kông-hong thiah-li̍h--i ,  tī Góa ê siū-khì beh ū tiòng-chúi ê tōa-hō͘ ,  iā tī Góa ê tōa siū-khì beh lo̍h tōa-pha̍uh lâi húi-bia̍t--i , 14 Góa beh án-ni thiah-húi lín chhéng he-chúi ê chhiûⁿ ,  thiah kàu pîⁿ-tōe ;  tì-kàu chhiûⁿ-ki lō͘-hiān ,  chhiûⁿ beh tó-hoāi ;  lín ia̍h beh bia̍t-bô tī hit tiong-kan ;  lín chiū chai Góa sī Iâ-hô-hoa , 15 Góa beh án-ni chiâⁿ Góa ê tōa siū-khì tī hit ê chhiûⁿ ,  kap chhéng he-chúi ê lâng ;  ia̍h beh tùi lín kóng ,  Chhiûⁿ bô--khì lah ,  chhéng he-chúi ê lâng ia̍h bô--khì lah , 16 Che chiū-sī Í-sek-lia̍t ê sian-ti ,  in kí Iâ-lō͘-sat-léng lâi soan-thoân ;  ūi-tio̍h i khòaⁿ-kìⁿ pêng-an ê īⁿ-siōng ,  kî-si̍t bô-ū pêng-an ;  che sī Chú Iâ-hô-hoa kóng--ê , 17 Jîn-chú ah ,  lí tio̍h bīn ti̍t-ti̍t ǹg lí ê peh-sìⁿ ê hū-lú ,  chiū-sī chiàu i ê sim-ì lâi soan-thoân--ê ; 18 lí tio̍h soan-thoân lâi kong-kek--i ,  kóng ,  Chú Iâ-hô-hoa án-ni kóng ,  Chiah ê hū-lú ū chai-ē ah ,  in kā chèng-lâng ê chhiú-khiau pâng khò-tiām ,  kā ta̍k téng-hō sin-chhâi ê lâng chòe tà thâu-khak ê phè ,  lâi chhiúⁿ lâng ê sîn-hûn! chóng-bô lín beh chhiúⁿ Góa ê peh-sìⁿ ê sîn-hûn ,  ūi lī-ek ka-kī kiù oa̍h sîn-hûn mah?19 Lín ūi-tio̍h kúi-nā pé tōa-be̍h ,  kúi-nā tè piáⁿ ,  tī Góa ê peh-sìⁿ-tiong siat-to̍k Góa ,  tùi Góa hiah ê ài thiaⁿ pe̍h-chha̍t-ōe ê peh-sìⁿ ,  lâi kóng pe̍h-chha̍t ,  hāi-sí hiah-ê m̄ eng-kai sí ê sîn-hûn ,  ia̍h hō͘ m̄-eng-kai oa̍h ê sîn-hûn oa̍h , 20 Só͘-í Chú Iâ-hô-hoa án-ni kóng ,  Khòaⁿ ah ,  Góa hoán-tùi lín ê khò-tiām ,  chiū-sī lín só͘ ēng lâi chhiúⁿ sîn-hûn hō͘ i pe--khì-ê ;  Góa beh tùi lín ê chhiú thiah--khí-lâi ;  Góa beh tháu-pàng hiah ê sîn-hûn ,  chiū-sī lín só͘ chhiúⁿ ê sîn-hûn ,  lâi hō͘ in pe--khì ê , 21 Góa ia̍h beh thiah-li̍h lín hiah ê phè ,  kiù Góa ê peh-sìⁿ thoat-lī lín ê chhiú ,  bô koh siū chhiúⁿ tī lín ê chhiú-lāi ;  lín chiū chai Góa sī Iâ-hô-hoa , 22 In-ūi hit hō gī-lâng ,  Góa bô hō͘ i siong-sim ,  lín ēng pe̍h-chha̍t ōe hō͘ i siong-sim ;  koh lín kian-kò͘ pháiⁿ lâng ê chhiú ,  hō͘ i bô oa̍t-thâu lī-khui i ê pháiⁿ-lō͘ ,  lâi tit-tio̍h oa̍h , 23 Só͘-í lín bōe thang koh khòaⁿ-kìⁿ hu-ké ,  ia̍h bōe thang koh chiam-pok ,  Góa beh kiù Góa ê peh-sìⁿ thoat-lī lín ê chhiú ;  lín chiū chai Góa sī Iâ-hô-hoa , 
