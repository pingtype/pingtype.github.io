1 Jîn-chú ah ,  lí tio̍h kia̍h chi̍t ki lāi-kiàm ,  chòe lí ê thì-thâu-to ,  lâi thì lí ê thâu-mn̂g kap lí ê chhùi-chhiu ;  jiân-āu ēng lî-téng téng i ê tāng-khin ,  lâi pun i , 2 Ûi-khùn siâⁿ ê ji̍t í-keng móa ,  lí tio̍h chiong saⁿ-hūn ê chi̍t-hūn tī siâⁿ-lāi ēng hé sio--i ;  chiong saⁿ-hūn ê chi̍t-hūn tī i ê sì-ûi ēng to phah--i ;  chiong saⁿ-hūn ê chi̍t-hūn iā-sòaⁿ hō͘ hong chhe--khì ;  Góa ia̍h beh pu̍ih to tui-jip--i , 3 Lí tio̍h tùi hí tiong-kan the̍h kúi-nā ki ,  pa̍k tī lí ê saⁿ-á-ku , 4 Koh tùi hí tiong-kan the̍h tām-po̍h-á ,  hiat tī hé-tiong ,  ēng hé sio--i ;  tùi hia beh ū hé chhut ,  kàu tī Í-sek-lia̍t choân-ke , 5 Chú Iâ-hô-hoa án-ni kóng ,  Che sī Iâ-lō͘-sat-léng ;  Góa beh an-tì i tī lia̍t-pang-tiong ,  lia̍t-kok tī i ê sì-ûi , 6 I kiâⁿ pháiⁿ ûi-ke̍h Góa ê hoat-tō͘ ,  pí lia̍t-pang khah siong-tiōng ;  kan-hoān Góa ê lu̍t-lē pí sì-ûi ê lia̍t-kok khah-chhám ;  in-ūi i khì-sak Góa ê hoat-tō͘ ,  Góa ê lu̍t-lē in ia̍h bô chun-thàn , 7 Só͘-í Chú Iâ-hô-hoa án-ni kóng: In-ūi lín jiáu-loān pí lín sì-ûi ê lia̍t-pang khah siong-tiōng ,  bô chun-thàn Góa ê lu̍t-lē ,  bô chip-siú Góa ê hoat-tō͘ ,  ia̍h m̄-thàn lín sì-ûi lia̍t-kok ê hoat-tō͘ , 8 Só͘-í Chú Iâ-hô-hoa án-ni kóng: Khòaⁿ ah ,  Góa beh kong-kek lí ,  Góa beh tī lín tiong-kan sím-phòaⁿ lín ,  hō͘ lia̍t-kok chhin-ba̍k khòaⁿ-kìⁿ , 9 Koh in-ūi it-chhè khó-ò͘ⁿ ê sū ,  Góa beh tī lí tiong-kan kiâⁿ Góa só͘ bē-bat kiâⁿ ,  í-āu ia̍h bô koh án-ni kiâⁿ--ê , 10 In-ūi án-ni ,  tī lí ê tiong-kan ,  lāu-pē beh thâi kiáⁿ lâi chia̍h ,  kiáⁿ ia̍h beh thâi lāu-pē lâi chia̍h ;  Góa beh tī lín tiong-kan sím-phòaⁿ lín ,  Góa beh chiong lí só͘ chhun ê chèng-lâng ,  lóng sì-sòaⁿ in tī sì-hng , 11 In-ūi án-ni ,  Chú Iâ-hô-hoa kóng ,  Góa kí Góa ê éng-oa̍h lâi chiù-chōa ,  ūi-tio̍h lí ēng it-chhè khó-ò͘ⁿ ê mi̍h ,  thang iàm-chiān ê sū ,  phah lâ-sâm Góa ê sèng-só͘ ,  Góa iā beh kiám-chió lí ê lâng-gia̍h ;  Góa ê ba̍k-chiu bô beh thiàⁿ-sioh lí ,  Góa ia̍h bô beh lîn-bín lí , 12 Lí saⁿ-hūn ê chi̍t-hūn beh tùi un-e̍k lâi sí ,  ia̍h tùi ki-hng lâi siau-bia̍t tī lín tiong-kan ;  saⁿ-hūn ê chi̍t-hūn beh tī lí ê sì-ûi tó tī to-ē ;  saⁿ-hūn ê chi̍t-hūn Góa beh sì-sòaⁿ in tī hiah ê hong ;  ia̍h beh pu̍ih-to tui-jip in , 13 Chhin-chhiūⁿ án-ni ,  Góa ê siū-khì tit-tio̍h chiâⁿ ,  Góa tōa siū-khì in ê beh soah ,  Góa chiū siū an-ùi ;  koh Góa tōa siū-khì in ê í-keng chiâⁿ ,  chiū in thang chai Góa Iâ-hô-hoa sī jia̍t-sim lâi kóng--ê , 14 Góa beh hō͘ lí chòe léng-chēng ,  chòe lêng-jio̍k ,  tī lí sì-ûi ê lia̍t-pang-tiong ;  hō͘ keng-kè ê lâng chhin-ba̍k khòaⁿ-kìⁿ , 15 Án-ni ,  Góa beh ēng siū-khì ,  kap tōa siū-khì ,  kap giâm-giâm ê chek-pī ,  tī lí ê tiong-kan sím-phòaⁿ lí ;  hit-sî lí chiū tī sì-ûi ê lia̍t-pang-tiong ,  chiâⁿ-chòe thang lêng-jio̍k ,  thang ki-chhì ,  thang kàm-kài ,  thang gông-ngia̍h ;  che sī Góa Iâ-hô-hoa kóng--ê , 16 Hit-sî Góa ēng ki-hng ōe châu-bia̍t lâng ê pháiⁿ-chìⁿ siā in ;  chiū-sī Góa só͘ siā lâi châu-bia̍t lín--ê ;  Góa ia̍h beh ke-thiⁿ lín ê ki-hng ,  toān-choa̍t lín só͘ óa-khò ê bí-niû , 17 Koh beh ki-hng ok-siù kàu lín hia ,  in beh hō͘ lín ê kiáⁿ sí-liáu-liáu ;  koh un-e̍k kap thâi lâng ê sū ia̍h beh liû-hêng tī lín hia ;  Góa ia̍h beh hō͘ to-kiàm lîm-kàu lín ;  che sī Góa Iâ-hô-hoa kóng--ê , 
