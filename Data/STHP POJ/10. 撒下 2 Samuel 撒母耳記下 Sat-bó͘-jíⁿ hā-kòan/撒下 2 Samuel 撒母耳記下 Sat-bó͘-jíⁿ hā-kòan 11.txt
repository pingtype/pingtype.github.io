1 Nî-thâu ,  lia̍t-ông chhut-chiàn ê sî ,  Tāi-pi̍t chhe Iok-ap kap i ê jîn-sîn ,  kap Í-sek-lia̍t ê chèng-lâng ,  chhut-khì ;  in chiū thâi-iâⁿ A-bûn lâng ,  ûi-kong La̍h-pa ,  Tāi-pi̍t iû-goân tiàm tī Iâ-lō͘-sat-léng , 2 Ū chi̍t-ji̍t beh àm ê sî ,  Tāi-pi̍t tùi chhn̂g--nih khí-lâi ,  tī ông-kiong ê chhù-téng kiâⁿ-lâi kiâⁿ-khì ;  tùi chhù-téng khòaⁿ-kìⁿ chi̍t ê hū-jîn-lâng teh sóe-e̍k ;  hū-jîn-lâng siⁿ-chòe chin-súi , 3 Tāi-pi̍t ūi-tio̍h hit ê hū-jîn-lâng chiū chhe lâng khì thàm-thiaⁿ ;  ū lâng kóng ,  I kiám-m̄-sī Í-liân ê cha-bó͘-kiáⁿ ,  Hek-lâng O͘-lī-à ê bó͘ ,  Poa̍t-sī-pa mah?4 Tāi-pi̍t chhe sù-chiá khì chhōa i lâi ,  i chiū lâi kàu i hia ,  Tāi-pi̍t kap i tâng-pâng ;  (hū-jîn-lâng chheng-khì i ê bô chheng-khì ; ) chiū tò-khì in chhù , 5 Hū-jîn-lâng hoâi-īn ,  chhe lâng kā Tāi-pi̍t kóng ,  Góa í-keng hoâi-īn , 6 Tāi-pi̍t chhe lâng kàu Iok-ap hia ,  kóng ,  Lí chhe Hek-lâng O͘-lī-à lâi góa chia ,  Iok-ap chiū chhe O͘-lī-à khì kìⁿ Tāi-pi̍t , 7 O͘-lī-à í-keng lâi i hia ,  Tāi-pi̍t mn̄g-khòaⁿ Iok-ap hó mah? peh-sìⁿ hó mah? kau-chiàn hó-sè mah?8 Tāi-pi̍t kā O͘-lī-à kóng ,  Lí lo̍h--khì lín tau sóe-kha ,  O͘-lī-à chhut ông-kiong liáu-āu ,  ông chiū sàng chi̍t-hūn chia̍h-mi̍h hō͘ i , 9 Chóng-sī O͘-lī-à kap i chú-lâng ê lô͘-po̍k saⁿ-kap khùn tī ông-kiong ê mn̂g-kháu ,  bô lo̍h-khì in tau , 10 Ū lâng kā Tāi-pi̍t kóng ,  O͘-lī-à bô lo̍h-khì i ê chhù ,  Tāi-pi̍t chiū mn̄g O͘-lī-à kóng ,  Lí kiám-m̄-sī tùi hn̄g-lō͘ lâi mah? siáⁿ-sū m̄ lo̍h-khì lí ê ke ah?11 O͘-lī-à tùi Tāi-pi̍t kóng ,  Iok-kūi kap Í-sek-lia̍t kap Iû-tāi lóng tiàm tī chháu-liâu-á ;  góa ê chú Iok-ap ,  kap góa ê chú ê lô͘-po̍k ,  lóng chat-iâⁿ tī chhân-iá ;  góa kiám thang tò--khì góa ê ke lim-chia̍h ,  kap góa ê bó͘ saⁿ-kap khùn mah? góa chí lí ê oa̍h ,  kap lí lêng-hûn ê oa̍h lâi chiù-chōa ,  góa koat-toàn bô beh kiâⁿ chi̍t ê sū , 12 Tāi-pi̍t kā O͘-lī-à kóng ,  Lí kin-á-ji̍t iû-goân tòa chia ,  bîn-á-chài góa hō͘ lí khì ,  O͘-lī-à chiū tī hit-ji̍t kap tē-jī ji̍t tòa tī Iâ-lō͘-sat-léng , 13 Tāi-pi̍t kiò O͘-lī-à lâi ,  i chiū tī i ê bīn-chêng lim-chia̍h ;  i hō͘ i chùi ;  í-keng àm ,  O͘-lī-à chhut-khì i ê chhn̂g--nih khùn ,  kap i ê chú chiah ê lô͘-po̍k saⁿ-kap chòe-phōaⁿ ;  iā bô lo̍h-khì in tau , 14 Keh chá-khí Tāi-pi̍t siá chi̍t tiuⁿ phoe hō͘ Iok-ap ,  thok O͘-lī-à ê chhiú tòa--khì , 15 Phoe-lāi siá kóng ,  Tio̍h phài O͘-lī-à tī tīn-chêng ke̍k gûi-kip ê só͘-chāi ,  lín chiū tùi i ê āu-bīn thè--lâi ,  hō͘ i siū phah-sí , 16 Iok-ap ûi-siâⁿ ê sî ,  tī i só͘ chai ū ióng-sū ê só͘-chāi ,  chiū phài O͘-lī-à tī-hia , 17 Siâⁿ-lāi ê lâng ū chhut-lâi kap Iok-ap kau-chiàn ;  Tai-pi̍t ê lô͘-po̍k sí kúi-nā lâng ,  Hek-lâng O͘-lī-à iā sí , 18 Iok-ap chhe lâng ēng kau-chiàn ê sū lóng kā Tāi-pi̍t kóng ; 19 chiū hoan-hù sù-chiá kóng ,  Lí ēng kau-chiàn it-chhè ê sū kā ông kóng bêng-pe̍k , 20 ông nā siū-khì ,  kā lín kóng ,  Lín kau-chiàn ê sî ,  siáⁿ-sū pek-kūn siâⁿ-chhiûⁿ? kiám m̄-chai in ōe tùi siâⁿ-téng siā-chìⁿ mah?21 Chêng phah-sí Iâ-lō͘-pí-siat ê kiáⁿ A-pí-bí-le̍k-ê sī chī-chūi? kiám-m̄-sī chi̍t ê hū-jîn-lâng ,  tùi chhiûⁿ-téng hiat chio̍h-bō ê téng-tún tī i ê téng-bīn ,  hō͘ i sí tī Thê-pī-su mah? lín siáⁿ-sū pek-kūn siâⁿ ah? lí tio̍h kóng ,  Lí ê lô͘-po̍k Hek-lâng O͘-lī-à iā sí , 22 Sù-chiá khì ,  chiàu Iok-ap it-chhè só͘ bēng-lēng-ê lâi kā Tāi-pi̍t kóng , 23 Sù-chiá kā Tāi-pi̍t kóng ,  Tùi-te̍k pí goán khah-kiông ,  chhut-lâi kau-iá kong-kek goán ,  goán phah i kàu siâⁿ-mn̂g-kháu , 24 Siā-chìⁿ ê lâng tùi chhiûⁿ-téng siā lí ê lô͘-po̍k ;  ông ê lô͘-po̍k sí kúi-nā lâng ,  lí ê lô͘-po̍k Hek-lâng O͘-lī-à iā sí , 25 Tāi-pi̍t kā hit ê sù-chiá kóng ,  Lí tio̍h án-ni kā Iok-ap kóng ,  M̄-bián khòa-lū chit ê sū ,  in-ūi to-kiàm thâi-sí lâng ,  chit-ê hit-ê bô it-tēng ;  lí tio̍h koh-khah chīn-la̍t kong-siâⁿ ,  lâi chhia-tó i ;  tio̍h án-ni bián-lē i , 26 O͘-lī-à ê bó͘ thiaⁿ-kìⁿ tiōng-hu O͘-lī-à í-keng sí ,  chiū ūi i ê tiōng-hu thî-khàu , 27 Teng-iu í-keng bêng-pe̍k ,  Tāi-pi̍t chhe lâng chhōa i kàu kiong-lāi ;  i chiū chòe i ê bó͘ ,  kā i siⁿ chi̍t ê kiáⁿ ,  Chóng-sī Tāi-pi̍t só͘ kiâⁿ ê sū ,  Iâ-hô-hoa chin bô hoaⁿ-hí , 
