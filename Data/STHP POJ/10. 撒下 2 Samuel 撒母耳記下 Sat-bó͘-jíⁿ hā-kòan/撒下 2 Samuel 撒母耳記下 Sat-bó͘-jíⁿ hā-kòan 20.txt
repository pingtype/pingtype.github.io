1 Tī-hia tú-tn̄g ū chi̍t ê húi-lūi ,  sī Piān-ngá-bín lâng ,  Pí-ki-lī ê kiáⁿ ,  miâ kiò Sī-pa ;  i pûn sàu-kak kóng ,  Goán tùi-tī Tāi-pi̍t bô-hūn ,  goán tùi-tī Iâ-se ê kiáⁿ bô kan-sia̍p ;  Í-sek-lia̍t lâng ah ,  lín ta̍k-lâng tò-khì lín ê pò͘-pîⁿ , 2 Tùi án-ni ,  Í-sek-lia̍t chèng-lâng lóng lī-khui Tāi-pi̍t ,  khì tè Pí-ki-lī ê kiáⁿ Sī-pa ;  to̍k-to̍k Iû-tāi lâng ,  tùi Iok-tàn kàu Iâ-lō͘-sat-léng ,  lóng tè i ê ông tiâu-tiâu , 3 Tāi-pi̍t kàu Iâ-lō͘-sat-léng ,  ji̍p i ê ông-kiong ;  ông chiong chêng só͘ lâu-teh kò͘-chhù ê cha̍p ê pìn-hui ,  koaiⁿ-kìm in tī pa̍t keng chhù ,  kiong-kip in chia̍h-ēng ,  bô kap in chhin-kūn ;  in siū koaiⁿ-kìm ,  chhin-chhiūⁿ kóaⁿ-hū ,  ti̍t-kàu in sí ê ji̍t , 4 Ông kā A-má-sat kóng ,  Lí tio̍h tī saⁿ-ji̍t-lāi kā góa chio-chi̍p Iû-tāi lâng lâi ,  lí iā tio̍h lâi chia , 5 A-má-sat chiū khì chio-chi̍p Iû-tāi lâng ,  chóng-sī i iân-chhiân kè só͘ hān ê kî , 6 Tāi-pi̍t kā A-pí-su kóng ,  Taⁿ Pí-ki-lī ê kiáⁿ Sī-pa beh hāi lán ,  pí Ap-sa-liông khah siong-tiōng ;  lí tio̍h tòa lí chú-lâng ê lô͘-po̍k tui-jip i ,  kiaⁿ-liáu i tit-tio̍h kian-kò͘ ê siâⁿ ,  siám-pī lán , 7 Iok-ap ê lâng ,  kap Ki-lī-thê lâng ,  Pí-lī-thê lâng ,  kap chèng ióng-sū ,  lóng chhut-khì tè A-pí-su ,  tùi Iâ-lō͘-sat-léng chhut-khì ,  tui-jip Pí-ki-lī ê kiáⁿ Sī-pa , 8 In kàu Ki-piàn ê tōa chio̍h-pôaⁿ hia ,  A-má-sat lâi kàu in ê bīn-chêng ;  hit-sî Iok-ap só͘ chhēng ê chiàn-kah ,  hâ tī i ê seng-khu ,  gōa-bīn ū tòa ,  koh ū kiàm pa̍k tī io--nih ,  chhah tī siù-lāi ;  i kiâⁿ ê sî ,  kiàm tùi siù--nih lak--chhut-lâi , 9 Iok-ap kā A-má-sat kóng ,  Góa ê hiaⁿ ,  lí pêng-an mah? Iok-ap chiū ēng chiàⁿ-chhiú loa̍h A-má-sat ê chhùi-chhiu ,  beh kap i chim-chhùi , 10 A-má-sat bô tiuⁿ-tî Iok-ap chhiú--nih só͘ kia̍h ê kiàm ;  Iok-ap ēng hit ki chhì-ji̍p i ê pak-tó͘ hō͘ i ê tn̂g-á lâu tī tōe--nih ;  bô koh chha̍k i ,  chiū sí ,  Iok-ap kap i ê sió-tī A-pí-su khì tui-jip Pí-ki-lī ê kiáⁿ Sī-pa , 11 Iok-ap ê siàu-liân lâng tiong ,  ū chi̍t-ê khiā tī hí piⁿ-á ,  kóng ,  Chī-chūi hoaⁿ-hí Iok-ap ,  chī-chūi kui-sūn Tāi-pi̍t ,  chiū tio̍h tè Iok-ap khì , 12 A-má-sat tī lō͘-tiong kō tī i ê huih--nih ;  hit-lâng khòaⁿ-kìⁿ chèng peh-sìⁿ lóng thêng-kha ,  chiū chiong A-má-sat tùi lō͘-tiong sóa kàu chhân--nih ,  ēng saⁿ khàm i ;  in-ūi khòaⁿ-kìⁿ kàu hia ê lâng lóng thêng-kha , 13 Sin-si tùi lō͘-tiong sóa--khì í-āu ,  chèng peh-sìⁿ chiū lóng tè Iok-ap ,  khì tui-jip Pí-ki-lī ê kiáⁿ Sī-pa , 14 I piàn-kiâⁿ Í-sek-lia̍t chiah ê chi-phài ,  ti̍t-kàu Pek-má-ka ê A-pí-la̍h ,  kap Pí-lī lâng ;  in iā chū-chi̍p lâi tè i , 15 In kàu Pek-má-ka ê A-pí-la̍h ,  ûi-khùn i ,  chiū tī siâⁿ-gōa khí thô͘-tui ,  khí tī gōa-siâⁿ ê tùi-bīn ,  Iok-ap kap tè i ê chèng peh-sìⁿ lòng siâⁿ beh hō͘ i tó , 16 Ū chi̍t ê chhang-miâ ê hū-jîn-lâng tùi siâⁿ--nih kiò kóng ,  Thiaⁿ ah ,  thiaⁿ ah ;  kiû lín kā Iok-ap kóng ,  Chhiáⁿ lí lâi chia ,  góa beh kap lí kóng-ōe , 17 I chiū kiâⁿ-óa--lâi ;  hū-jîn-lâng kóng ,  Lí sī Iok-ap á m̄-sī? I ìn kóng ,  Góa sī lah ,  Hū-jîn-lâng kóng ,  Kiû lí thiaⁿ lú-pī ê ōe ,  Ìn kóng ,  Góa teh thiaⁿ , 18 Hū-jîn-lâng kóng ,  Kó͘-chá lâng siông-siông kóng ,  Tio̍h tī A-pí-la̍h chhéng-mn̄g ,  tāi-chì chiah ōe kái-koat , 19 Goán tī Í-sek-lia̍t tiong ,  sī hô-pêng tiong-hō͘ ê ;  lí siūⁿ beh bia̍t Í-sek-lia̍t tiong chi̍t ê hú-siâⁿ ;  lí siáⁿ-sū ài thun-bia̍t Iâ-hô-hoa ê sán-gia̍p ah?20 Iok-ap ìn kóng ,  Góa koat-toàn m̄-ài thun ,  koat-toàn m̄-ài bia̍t , 21 Tāi-chì m̄-sī án-ni ;  put-kò sī in-ūi Í-hoat-liân soaⁿ-tōe ū chi̍t ê lâng ,  Pí-ki-lī ê kiáⁿ ,  miâ-kiò Sī-pa ,  ū khí-chhiú kong-kek ông ,  chiū-sī Tāi-pi̍t ;  nā chiong i chi̍t-lâng kau-chhut ,  góa chiū lī-khui chit ê siâⁿ ,  Hū-jîn-lâng kā Iok-ap kóng ,  Lí khòaⁿ ,  i ê thâu-khak beh tùi siâⁿ-téng hiat hō͘ lí , 22 Hū-jîn-lâng chiū chiàu i ê tì-hūi khǹg chèng-lâng ;  in chiū chám Pí-ki-lī ê kiáⁿ Sī-pa ê thâu-khak ,  hiat hō͘ Iok-ap ,  I chiū pûn sàu-kak ,  chèng-lâng chiū lī-khui siâⁿ sì-sòaⁿ ;  ta̍k-lâng tò-khì i ê pò͘-pîⁿ ,  Iok-ap tò-khì Iâ-lō͘-sat-léng ,  kàu ông hia , 23 Iok-ap chòe Í-sek-lia̍t ê chóng-kun-tiúⁿ ;  Iâ-hô-iâ-tāi ê kiáⁿ Pí-ná-ngá koán-hat Ki-lī-thê lâng kap Pí-lī-thê lâng , 24 A-to-lân koán-lí chòe ông ê kang ê ;  A-hi-lu̍t ê kiáⁿ Iok-sa-hoat chòe sú-koaⁿ ;  Sī-hoat chòe pì-su , 25 Sat-tok kap A-pí-a-tha chòe chè-si ; 26 Gâi-jíⁿ lâng Í-la̍h chòe Tāi-pi̍t ê léng-siù , 
