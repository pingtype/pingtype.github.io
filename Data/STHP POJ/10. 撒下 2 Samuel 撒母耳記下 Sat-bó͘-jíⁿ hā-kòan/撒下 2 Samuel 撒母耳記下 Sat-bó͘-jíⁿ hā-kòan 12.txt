1 Iâ-hô-hoa chhe Ná-tan khì kìⁿ Tāi-pi̍t ;  i kàu i hia ,  kā i kóng ,  Tī chi̍t ê siâⁿ ū nn̄g-lâng ,  chi̍t-ê hó-gia̍h ,  chi̍t-ê sòng-hiong , 2 Hó-gia̍h-ê ū gû iûⁿ chin-chōe ; 3 sòng-hiong lâng bô sím-mi̍h ,  chí-ū chi̍t chiah iûⁿ-chéng-á ,  chiū-sī i só͘ bóe lâi chhī ê ,  i kap i tī-hia ,  kap i ê kiáⁿ saⁿ-kap tióng-tōa ,  chia̍h i só͘ chia̍h-ê ,  lim i ê poe ,  khùn tī i ê heng-chêng ,  khòaⁿ i chhin-chhiūⁿ ka-kī ê cha-bó͘-kiáⁿ , 4 Ū chi̍t ê chhut-gōa lâng kàu hó-gia̍h lâng hia ,  hó-gia̍h lâng m̄-kam tùi i ê iûⁿ-kûn gû-kûn chhú lâi pī-pān hō͘ lâng-kheh chia̍h ;  hoán-tńg chhú sòng-hiong lâng ê iûⁿ-á ,  pī-pān lâi hō͘ lâng-kheh chia̍h , 5 Tāi-pi̍t tōa siū-khì hit-lâng ,  kā Ná-tan kóng ,  Góa kí éng-oa̍h ê Iâ-hô-hoa lâi chiù-chōa ,  kiâⁿ chit ê tāi-chì ê lâng tio̍h sí ; 6 tio̍h pê i ê iûⁿ-á sì-pē ;  in-ūi i kiâⁿ chit ê sū ,  iā in-ūi i bô lîn-bín ê sim , 7 Ná-tan kā Tāi-pi̍t kóng ,  Lí chiū-sī hit-lâng ,  Iâ-hô-hoa Í-sek-lia̍t ê Siōng-tè án-ni kóng ,  Góa ēng iû boah lí chòe Í-sek-lia̍t ê ông ,  kiù lí thoat-lī Sò-lô ê chhiú , 8 Góa koh ēng lí ê chú ê chhù-the̍h hō͘ lí ,  ēng lí ê chú hiah ê bó͘ kau tī lí ê heng-chêng ;  koh ēng Í-sek-lia̍t kap Iû-tāi ke hō͘ lí ;  chiah-ê nā iáu lia̍h-chòe sió-khóa ,  Góa ōe ke-thiⁿ chit-hō hit-hō hō͘ lí , 9 Lí siáⁿ-sū khòaⁿ-khin Iâ-hô-hoa ê bēng-lēng ,  kiâⁿ I só͘ khòaⁿ-chòe pháiⁿ ê sū? lí ēng to thâi-sí Hek-lâng O͘-lī-à ,  chiū-sī chioh A-bûn lâng ê to thâi-sí i ,  koh chhōa i ê bó͘ chòe lí ê bó͘ , 10 Taⁿ to-kiàm beh éng-oán bô lī-khui lí ê ke ,  in-ūi lí khòaⁿ-khin Góa ,  chhōa Hek-lâng O͘-lī-à ê bó͘ chòe lí ê bó͘ , 11 Iâ-hô-hoa koh án-ni kóng ,  Khòaⁿ ah ,  Góa beh tùi lí ê ke heng-khí chai-ē kong-kek lí ;  Góa beh tī lí ê ba̍k-chiu-chêng ,  ēng lí hiah ê bó͘ hō͘ lí ê chhù-piⁿ ,  i beh tī chheng-thian pe̍k-ji̍t kap lí hiah ê bó͘ tâng-pâng , 12 In-ūi lí tī àm-tiong kiâⁿ i ,  chóng-sī Góa beh tī chheng-thian pe̍k-ji̍t ,  tī Í-sek-lia̍t chèng-lâng ê bīn-chêng ,  kiâⁿ chit ê sū , 13 Tāi-pi̍t kā Ná-tan kóng ,  Góa ū tek-chōe Iâ-hô-hoa ,  Ná-tan kā Tāi-pi̍t kóng ,  Iâ-hô-hoa í-keng tû-khì lí ê chōe ,  lí bōe tì-kàu sí , 14 Chóng-sī in-ūi lí kiâⁿ chit ê sū ,  hō͘ Iâ-hô-hoa ê tùi-te̍k ū siat-to̍k ê in-iû ,  só͘-í i kā lí só͘ siⁿ ê kiáⁿ tek-khak sí , 15 Ná-tan chiū tò-khì in chhù , 	Iâ-hô-hoa phah O͘-lī-à ê bó͘ kā Tāi-pi̍t só͘ siⁿ ê eⁿ-á ,  i chiū phòa-pīⁿ chin siong-tiōng , 16 Tāi-pi̍t chiū ūi-tio̍h hit ê kiáⁿ kî-tó Siōng-tè ,  Tāi-pi̍t koh kìm-chia̍h ,  ji̍p lāi-bīn thong-mî tó tī tōe--nih , 17 I ke-tiong hiah ê lāu-lâng khí-lâi ,  kàu i ê sin-piⁿ ,  beh hû i tùi tōe khí-lâi ;  chóng-sī i m̄-khéng ,  iā bô beh kap in saⁿ-kap chia̍h , 18 Kàu tē-chhit ji̍t gín-ná sí ;  Tāi-pi̍t ê jîn-sîn m̄-káⁿ kā i kóng gín-ná sí lah ;  in-ūi in kóng ,  Gín-ná iáu oa̍h-teh ê sî ,  lán khǹg i ,  i siōng-chhiáⁿ m̄-thiaⁿ lán ê ōe ,  nā kā i kóng gín-ná sí ,  i siong-sim beh kàu cháiⁿ-iūⁿ?19 Tāi-pi̍t khòaⁿ-kìⁿ i ê jîn-sîn chī-bú-chī-chū teh kóng ,  Tāi-pi̍t chiū chai gín-ná í-keng sí ,  Tāi-pi̍t chiū mn̄g i ê jîn-sîn kóng ,  Gín-ná sí--lah mah? In kóng ,  Sí--lah , 20 Tāi-pi̍t chiū tùi tōe--nih khí-lâi ,  sóe sin-khu ,  boah iû ,  ōaⁿ-saⁿ ,  ji̍p Iâ-hô-hoa ê tiān kèng-pài ;  jiân-āu tò-khì i ê chhù ,  I hoan-hù lâng pâi mi̍h tī i ê bīn-chêng ,  i chiū chia̍h , 21 Jîn-sîn mn̄g i kóng ,  Lí só͘ kiâⁿ--ê sī cháiⁿ-iūⁿ? Gín-ná oa̍h--teh ê sî ,  lí kìm-chia̍h thî-khàu ;  gín-ná sí ,  lí hoán-tńg khí-lâi chia̍h , 22 Tāi-pi̍t kóng ,  Gín-ná iáu oa̍h--teh ,  góa kìm-chia̍h thî-khàu ,  in-ūi góa phah-sǹg kóng ,  Kiám-chhái Iâ-hô-hoa lîn-bín góa ,  hō͘ gín-ná oa̍h--teh ,  iā káⁿ , 23 Gín-ná í-keng sí ,  góa kìm-chia̍h beh siáⁿ-sū? góa kiám ōe hō͘ i tò-tńg--lâi mah? góa beh khì i hia ,  i bōe-ōe lâi góa chia , 24 Tāi-pi̍t an-ùi i ê bó͘ Poa̍t-sī-pa ,  ji̍p--khì kap i tâng-pâng ,  i chiū siⁿ-kiáⁿ ;  chiū kā i hō-miâ kiò Só͘-lô-bûn ; 25 Iâ-hô-hoa iā thiàⁿ i ,  chiū thok sian-ti Ná-tan kā i hō miâ kiò Iâ-tí-tí-a ,  in-ūi Iâ-hô-hoa thiàⁿ i , 26 Iok-ap kong A-bûn lâng ê La̍h-pa ,  chhú in ê kiaⁿ-siâⁿ , 27 Iok-ap chhe sù-chiá khì kìⁿ Tāi-pi̍t kóng ,  Góa kong La̍h-pa ,  í-keng chhú i ê chúi-siâⁿ , 28 Taⁿ lí tio̍h chū-chi̍p kî-û ê peh-sìⁿ lâi ,  chat-iâⁿ kong chit ê siâⁿ lâi chhú i ;  kiaⁿ-liáu góa chhú chit ê siâⁿ ,  lâng chiū ēng góa ê miâ lâi kiò i , 29 Tāi-pi̍t chiū chū-chi̍p chèng peh-sìⁿ ,  khì La̍h-pa kong-kek ,  lâi chhú i , 30 I chhú in ê ông thâu-khak-téng ê bián-liû ,  i ê kim tāng chi̍t tha-liân-tek ,  koh siuⁿ pó-chio̍h ;  chiong chit-ê lâi tì tī Tāi-pi̍t ê thâu-khak ,  I koh tùi siâⁿ-lāi chhú chin-chōe châi-bu̍t , 31 Koh lia̍h hiah ê siâⁿ ê peh-sìⁿ chhut-lâi ,  hō͘ in ēng kù-á ,  kap thih-pē ,  í-ki̍p thih ê pó͘-thâu chòe khó͘-kang ,  á-sī tī hiā-iô tio̍h-bôa ;  i khoán-thāi A-bûn lâng hiah ê siâⁿ lóng sī án-ni ,  Tāi-pi̍t chiū kap chèng peh-sìⁿ tò-khì Iâ-lō͘-sat-léng , 
