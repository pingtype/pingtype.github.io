1 Tī Tāi-pi̍t ê sî ū ki-hng ,  liân-liân saⁿ-nî ;  Tāi-pi̍t chiū mn̄g Iâ-hô-hoa ,  Iâ-hô-hoa kóng ,  Sī in-ūi Sò-lô kap i ê ke ,  lâu lâng ê huih ê ,  in-ūi i thâi-sí Ki-piàn lâng , 2 Ki-piàn lâng pún m̄-sī Í-sek-lia̍t lâng ,  chiū-sī A-mô͘-lī lâng só͘ chhun ê ;  Í-sek-lia̍t lâng bat tùi in chiù-chōa ,  m̄ thâi in ;  chóng-sī Sò-lô ūi-tio̍h Í-sek-lia̍t lâng kap Iû-tāi lâng jia̍t-sim ,  siūⁿ kè-bô͘ thâi in ;  ông chiū tiàu Ki-piàn lâng lâi ,  kā in kóng , 3 Tāi-pi̍t kā Ki-piàn lâng kóng ,  Góa tio̍h ūi lín chòe sím-mi̍h? góa tio̍h ēng sím-mi̍h lâi thòe-sio̍k ,  hō͘ lín chiok-hok Iâ-hô-hoa ê sán-gia̍p ah?4 Ki-piàn lâng kóng ,  Goán kap Sò-lô kap i ê ke ê sū bô koan-hē kim-gûn ,  iā m̄-thang ūi-tio̍h goán ê iân-kò͘ hāi-sí chi̍t ê Í-sek-lia̍t lâng ,  I kóng ,  Lín só͘ kóng cháiⁿ-iūⁿ ,  góa beh ūi lín kiâⁿ i , 5 In tùi ông kóng ,  Hit ê chiông-chêng húi-hoāi goán ,  bô͘-hāi goán ,  beh bia̍t goán ,  hō͘ goán bōe-tit-thang khiā-khí tī Í-sek-lia̍t ê kéng-lāi ê ; 6 taⁿ goān ēng i ê hō͘-è chhit-lâng kau-hù goán ,  goán beh tī Iâ-hô-hoa ê bīn-chêng ,  chiong in tiàu tī Iâ-hô-hoa só͘ kéng Sò-lô ê Ki-pí-a ,  Ông kóng ,  Góa beh kau-hō͘ lín , 7 Sò-lô ê kiáⁿ Iok-ná-tan ,  i ê kiáⁿ Bí-hui-pho-siat ông pó-sioh ,  in-ūi Tāi-pi̍t kap Sò-lô ê kiáⁿ Iok-ná-tan chêng bat kí Iâ-hô-hoa ê miâ lâi chiù-chōa , 8 Chóng-sī ông chiong Ài-ngá ê cha-bó͘-kiáⁿ Lī-su-pa kā Sò-lô só͘ siⁿ nn̄g ê kiáⁿ ,  A-mô͘-nî ,  Bí-hui--pho-siat ;  kap Sò-lô ê cha-bó͘-kiáⁿ Bí-kah kā Bí-hô-la̍h lâng Pa-se-lâi ê kiáⁿ A-tek-lia̍t só͘ siⁿ ê gō͘ ê kiáⁿ , 9 lóng kau tī Ki-piàn lâng ê chhiú ,  in chiū tiàu in tī soaⁿ--nih ,  tī Iâ-hô-hoa ê bīn-chêng ;  chí(**chit) chhit-lâng lóng chòe chi̍t-ē tó--lo̍h-lâi ,  lóng-chóng sí tī khí-thâu siu-koah ê sî ,  chiū-sī khí-thâu koah tōa-be̍h ê sî , 10 Ài-ngá ê chá-bó͘-kiáⁿ Lī-su-pa the̍h chho͘-môa-pò͘ ,  ūi ka-kī chhu tī chio̍h-pôaⁿ-téng ,  tùi khí-thâu siu-koah ê sî ,  kàu thiⁿ lo̍h hō͘-chúi tī sin-si ê sî ;  m̄-chún ji̍t-sî khong-tiong ê chiáu ,  kap mî-sî ê cháu-siù ,  kàu tī hiah ê sin-si , 11 Ū lâng chiong Sò-lô ê hui Ài-ngá ê cha-bó͘-kiáⁿ Lī-su-pa só͘ chòe ê sū kā Tāi-pi̍t kóng , 12 Tāi-pi̍t chiū khì ,  tùi Ki-lia̍t-ngá-pí lâng the̍h Sò-lô ê kut ,  kap i ê kiáⁿ Iok-ná-tan ê kut ,  in bat tùi Pek-san ê ke-lō͘ thau-the̍h ,  in-ūi Hui-lī-sū lâng chêng tī Ki-lī-pho thâi-sí Sò-lô ê sî ,  Hui-lī-sū lâng ū tiàu in tī-hia , 13 I chiū tùi hia tòa Sò-lô ê kut ,  kap i ê kiáⁿ Iok-ná-tan ê kut ,  tò-lâi ;  lâng chiū siu-si̍p hiah-ê siū tiàu-sí-ê ê kut , 14 Chiū bâi-chòng Sò-lô kap i ê kiáⁿ Iok-ná-tan ê kut tī Piān-ngá-bín tōe ê Sé-la̍h ,  tī Sò-lô ê pē Ki-sū ê bōng ;  chiàu ông it-chhè só͘ bēng-lēng ê khì kiâⁿ ;  chit-tia̍p liáu-āu Siōng-tè ūi-tio̍h hit ê tōe-hng thiaⁿ in ê kî-tó , 15 Hui-lī-sū lâng koh kap Í-sek-lia̍t lâng kau-chiàn ,   Tāi-pi̍t kap i ê lô͘-po̍k lo̍h-khì ,  kap Hui-lī-sū lâng kau-chiàn ;  Tāi-pi̍t chin ià-siān , 16 Ū tōa-hàn-cho̍k ê chi̍t-lâng miâ-kiò Í-si̍t-pí-lo̍k ,  i ê chhiuⁿ ê tâng tāng saⁿ-pah sià-khek-le̍k ,  koh pē sin ê to ,  beh thâi Tāi-pi̍t , 17 Chóng-sī Sé-ló͘-ngá ê kiáⁿ A-pí-su pó-hō͘ Tāi-pi̍t ,  phah-sí hit ê Hui-lī-sū lâng ,  Tng-sî tè Tāi-pi̍t ê lâng tùi i chiù-chōa ,  kóng ,  Chit-tia̍p liáu-āu lí m̄-thang koh kap goán chhut-chiàn ,  kiaⁿ-liáu phah-hoa Í-sek-lia̍t ê teng , 18 Āu-lâi koh kap Hui-lī-sū lâng kau-chiàn tī Ko-pek ;  hit-sî ū Hō͘-sa lâng Se-pí-kai thâi-sí chi̍t ê tōa-hàn-cho̍k ê lâng ,  miâ-chòe Sat-hut , 19 Koh-chài tī Ko-pek kap Hui-lī-sū lâng kau-chiàn ;  Pek-lī-hêng lâng Ngá-lûi-gô-jíⁿ-kim ê kiáⁿ I-le̍k-hap-lân thâi-sí Ka-te̍k lâng Ko-lī-à ;  i ê chhiuⁿ-pìⁿ chhin-chhiūⁿ pò͘-kui(**ki) ê te̍k-sim , 20 Koh tī Ka-te̍k kau-chiàn ;  tī-hia ū chi̍t ê tōa-hàn lâng ,  nn̄g ki chhiú kok ū la̍k ki chńg-thâu-á ,  nn̄g ki kha kok ū la̍k ki chńg--thâu-á ,  kiōng ū jī-cha̍p-sì ki ;  i iā sī tōa-hàn-cho̍k lâng ê kiáⁿ , 21 Chit-lâng biáu-sī Í-sek-lia̍t ê sî ,  Tāi-pi̍t ê hiaⁿ Sī-bí-a ê kiáⁿ Iok-ná-tan chiū kā i thâi-sí , 22 Chí(**Chit) sì-lâng Ka-te̍k tōa-hàn lâng só͘ siⁿ ê ;  lóng sí tī Tāi-pi̍t ê chhiú ,  kap i ê lô͘-po̍k ê chhiú , 
