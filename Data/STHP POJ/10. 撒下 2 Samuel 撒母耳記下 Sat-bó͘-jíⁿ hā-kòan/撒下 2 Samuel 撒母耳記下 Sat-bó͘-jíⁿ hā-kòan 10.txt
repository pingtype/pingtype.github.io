1 Chit-tia̍p í-āu ,  A-bûn lâng ê ông sí ,  i ê kiáⁿ Hap-lùn sòa-chiap i chòe ông , 2 Tāi-pi̍t kóng ,  Góa beh si-un hō͘ Ná-hat ê kiáⁿ Hap-lùn ,  chhin-chhiūⁿ i ê lāu-pē si-un hō͘ góa chi̍t-iūⁿ ,  Tāi-pi̍t chiū chhe jîn-sîn ,  thok-tiōng in an-ùi i sí lāu-pē ,  Tāi-pi̍t ê jîn-sîn kàu A-bûn lâng ê kéng-lāi , 3 Chóng-sī A-bûn lâng ê siú-léng chhe lâng kā in ê chú Hap-lùn kóng ,  Tāi-pi̍t chhe lâng lâi lí chia ùi-būn lí ,  lí phah-sǹg i sī chun-kèng lí ê pē mah? Tāi-pi̍t chhe i ê jîn-sîn ,  kiám-m̄-sī beh cheng-thàm chit ê siâⁿ ,  siông-sè khòaⁿ lâi chhia-tó i mah?4 Hap-lùn chiū chiong Tāi-pi̍t ê jîn-sîn ê chhùi-chhiu thì chi̍t-pòaⁿ ,  koh tùi-tiong koah-tn̄g i ê saⁿ ,  kàu tōa-thúi-téng ,  chhe in tò--khì , 5 Ū lâng kā Tāi-pi̍t kóng ,  I chiū chhe lâng khì ngiâ-chih in ,  in-ūi hiah ê lâng kiàn-siàu kàu-ke̍k ,  Ông kóng ,  Thang tiàm tī Iâ-lī-ko thèng-hāu chhùi-chhiu hoat-tn̂g ,  chiah tò--lâi , 6 A-bûn lâng chai in hō͘ Tāi-pi̍t iàm-ò͘ⁿ ;  A-bûn lâng chiū chhe lâng khì chhiàⁿ Pek-lī-ha̍p ê A-lân lâng ,  kap Só-pa ê A-lân lâng ,  pō͘-peng nn̄g-bān ,  kap Má-ka ông ê lâng chi̍t-chheng ,  Tô-pek lâng chi̍t-bān nn̄g-chheng , 7 Tāi-pi̍t thiaⁿ-kìⁿ ,  chiū chhe Iok-ap chhōa ióng-sū choân-kun , 8 A-bûn lâng chhut-lâi pâi-tīn tī siâⁿ-mn̂g-kháu ;  Só-pa kap Lī-ha̍p ê A-lân lâng ,  Tô-pek lâng ,  kap Má-ka lâng ,  lēng-gōa pâi-tīn tī kau-iá , 9 Iok-ap khòaⁿ-kìⁿ chêng-āu ū tùi-te̍k pâi-tīn ,  chiū tùi Í-sek-lia̍t cheng-peng ê tiong-kan koh-chài kéng i lâi pâi-tīn ,  tí-te̍k A-lân lâng ; 10 kî-û ê peh-sìⁿ kau i ê sió-tī A-pí-su ,  hō͘ i pâi-tīn tí-te̍k A-bûn lâng , 11 Koh kóng ,  Nā A-lân lâng khah-kiông góa ,  lí chiū lâi pang-chān góa ;  nā A-bûn lâng khah-kiông lí ,  góa chiū khì pang-chān lí , 12 Tio̍h ióng-kám ,  lán tio̍h ūi lán ê peh-sìⁿ kap lán Siōng-tè ê siâⁿ chòe tāi-tiōng-hu ;  goān Iâ-hô-hoa chiàu I só͘ khòaⁿ-chòe hó-ê lâi kiâⁿ , 13 Tùi án-ni Iok-ap kap tè i ê peh-sìⁿ chìn-chêng kap A-lân lâng kau-chiàn ;  in chiū tī i ê bīn-chêng tô-cháu , 14 A-bûn lâng khòaⁿ-kìⁿ A-lân lâng tô-cháu ,  in iā tī A-pí-su ê bīn-chêng cháu ji̍p siâⁿ ,  Iok-ap chiū tùi A-bûn lâng hia tò-khì ,  kàu Iâ-lō͘-sat-léng , 15 A-lân lâng khòaⁿ-kìⁿ in thâi-su tī Í-sek-lia̍t lâng ê bīn-chêng ,  chiū koh chū-chi̍p , 16 Hap-tāi-tí-siā chhe lâng tiàu Hô-gōa ê A-lân lâng chhut-lâi ;  in kàu Hi-lân ;  Hap-tāi-tí-siā ê kun-tiúⁿ Sok-hoat chhōa in , 17 Ū lâng pò Tāi-pi̍t chai ;  i chiū chū-chi̍p Í-sek-lia̍t chèng-lâng ,  kè Iok-tàn hô lâi kàu Hi-lân ;  A-lân lâng pâi-tīn kong-kek Tāi-pi̍t ,  kap i kau-chiàn , 18 A-lân lâng tô-cháu tī Í-sek-lia̍t ê bīn-chêng ;  Tāi-pi̍t thâi-sí A-lân chhit-pah tiuⁿ chiàn-chhia ê peng ,  bé-peng sì-bān ;  koh phah in ê kun-tiúⁿ Sok-hoat ,  hō͘ i sí tī-hia , 19 Hâng-ho̍k Hap-tāi-tí-siā hiah ê ông khòaⁿ-kìⁿ in thâi-su tī Í-sek-lia̍t ê bīn-chêng ,  chiū kap Í-sek-lia̍t hô-hó ,  lâi hâng-ho̍k in ,  Tùi án-ni A-lân lâng m̄-káⁿ koh pang-chān A-bûn lâng , 
