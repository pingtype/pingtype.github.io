1 Tāi-pi̍t kiat-bé ê ōe ,  pâi-lia̍t tī ē-tóe ,  Iâ-se ê kiáⁿ Tāi-pi̍t kóng ,  Tit-tio̍h seng-koâiⁿ ê lâng , 	Sī Ngá-kok ê Siōng-tè só͘ boah-iû ê , 	Tī Í-sek-lia̍t gâu chòe-koa--ê kóng:2 Iâ-hô-hoa ê Sîn ēng góa lâi kóng , 	I ê ōe tī góa ê chi̍h , 3 Í-sek-lia̍t ê Siōng-tè ū kóng , 	Í-sek-lia̍t ê Chio̍h-pôaⁿ tùi góa kóng:	Ēng kong-gī tī-lí lâng , 	Kèng-ùi Siōng-tè lâi tī-lí ê , 4 I beh chhin-chhiūⁿ thàu-chá ji̍t tú-á chhut ê kng , 	Bô hûn ê chheng-chá , 	Hō͘ lo̍h kè-sin ê kng-chhái ; 	Hō͘ tōe hoat iù-iù ê chháu , 5 Góa ê ke tī Siōng-tè ê bīn-chêng m̄-sī án-ni ; 	Iáu-kú I ū kap góa li̍p éng-oán ê iok , 	Bô m̄ chiàu chhù-sū pâi-lia̍t koh kian-kò͘ ; 	Sui-jiân I bô hō͘ i seng-tióng , 	Che chiū-sī góa it-chhè ê chín-kiù ,  it-chhè ê ì-goān , 6 Chóng-sī húi-lūi lóng chhin-chhiūⁿ chhì-á beh siū koah-sak , 	Lâng m̄-káⁿ ēng chhiú the̍h i ; 7 Beh bong i ê lâng , 	Tio̍h ēng thih-khì kap chhiuⁿ-pìⁿ , 	Tī i ê só͘-chāi beh hō͘ hé it-chīn sio-khì , 8 Tāi-pi̍t ióng-sū ê miâ kì tī ē-tóe ;  kun-tiúⁿ ê thâu ,  Tha-kek-bûn lâng Iok-siat-pa-siat ;  chiū-sī I-su-nî lâng A-tí-lô ,  chi̍t-sî phah-sí poeh-pah lâng , 9 Koh chi̍t-ê sī A-ha̍p lâng Tó-to ê kiáⁿ Í-lī-a-sat ;  chêng Hui-lī-sū lâng chū-chi̍p beh kau-chiàn ,  Í-sek-lia̍t lâng í-keng khì ,  ū saⁿ ê ióng-sū tè Tāi-pi̍t ,  tùi Hui-lī-sū lâng thó-chiàn ;  i sī in tiong-kan ê chi̍t-ê , 10 I khí-lâi phah Hui-lī-sū lâng ,  kàu chhiú sng ,  chhiú kap kiàm saⁿ-liâm ,  Hit-ji̍t Iâ-hô-hoa tōa-tōa khah-iâⁿ ,  chèng peh-sìⁿ oa̍t-tńg tī i ê āu-bīn ,  kò͘ chhiúⁿ-mi̍h nā-tiāⁿ , 11 Koh chi̍t-ê sī Ha̍p-la̍h lâng A-ki ê kiáⁿ Sa-má ;  ū chi̍t-ji̍t Hui-lī-sū lâng chū-chi̍p chiâⁿ-tīn ,  tī chi̍t-khu âng-tāu ê hn̂g ;  peh-sìⁿ chiū tī Hui-lī-sū lâng ê bīn-chêng tô-cháu , 12 I tòng-tiâu tī hit khu hn̂g ,  lâi pó-siú i ,  phah Hui-lī-sū lâng ;  Iâ-hô-hoa tōa-tōa khah-iâⁿ , 13 Siu-koah ê sî ,  saⁿ-cha̍p ê siú-léng tiong ū saⁿ lâng lo̍h-khì kàu A-tō͘-lân tōng ,  kìⁿ Tāi-pi̍t ,  Hui-lī-sū lâng kun-peng chat-iâⁿ tī Lī-hoa̍t-im ê soaⁿ-kok , 14 Hit-sî Tāi-pi̍t tī soaⁿ-chē ;  Hui-lī-sū lâng hông-siú ê peng tī Pek-lī-hêng , 15 Tāi-pi̍t him-soān kóng ,  Chī-chūi ōe ēng Pek-lī-hêng siâⁿ-mn̂g-piⁿ ê chíⁿ-chúi hō͘ góa lim?16 Chí(**Chit) saⁿ ê ióng-sū chiū chhiong-kè Hui-lī-sū lâng ê iâⁿ-pôaⁿ ,  tùi Pek-lī-hêng siâⁿ-mn̂g-piⁿ ê chíⁿ chhiūⁿ-chúi ,  kōaⁿ lâi hō͘ Tāi-pi̍t ;  chóng-sī i m̄-kam lim ,  chiū piàⁿ tī Iâ-hô-hoa ê bīn-chêng ,  kóng , 17 Iâ-hô-hoa ah ,  góa koat-toàn m̄-chòe án-ni ;  che kiám m̄-sī phe-miā khì ê lâng ê huih? Só͘-í i m̄-lim ,  Chí(**Chit) saⁿ ê tōa ióng-sū ū chòe chiah ê tāi-chì , 18 Sé-ló͘-ngá ê kiáⁿ Iok-ap ê sió-tī A-pí-su sī chòe saⁿ ê ióng-sū ê thâu-lâng ;  i kia̍h i ê chhiuⁿ phah-sí saⁿ-pah lâng ,  chiū tī saⁿ ê ióng-sū tiong ū miâ , 19 I kiám m̄-sī saⁿ ê ióng-sū tiong ê tē-it chun-kùi-ê mah? só͘-í chòe in ê thâu ;  chóng-sī put-ki̍p chêng saⁿ ê ióng-sū , 20 Koh ū Kah-siat lâng tōa ióng-sū Iâ-hô-iâ-tāi ê kiáⁿ Pí-ná-ngá ;  i ū kiâⁿ-chhut chōe-chōe tōa-sū ;  i thâi-sí Mô͘-ap lâng A-lī-i-le̍k nn̄g ê kiáⁿ ;  koh tī lo̍h-seh ê sî lo̍h khiⁿ-lāi ,  thâi-sí chi̍t chiah sai , 21 Koh thâi-sí Ai-ki̍p chi̍t ê tōa-hàn lâng ;  Ai-ki̍p lâng chhiú--nih kia̍h chhiuⁿ ,  Pí-ná-ngá chí-ū kia̍h thûi lo̍h-khì i hia ,  chhiúⁿ Ai-ki̍p lâng chhiú--nih ê chhiuⁿ ,  ēng hit ki chhiuⁿ kā i chân--sí , 22 Che sī Iâ-hô-iâ-tāi ê kiáⁿ Pí-ná-ngá só͘ kiâⁿ ê sū ;  chiū tī saⁿ ê ióng-sū tiong tit-tio̍h miâ , 23 I pí saⁿ-cha̍p ê ióng-sū khah chun-kùi ;  chóng-sī put-ki̍p chêng saⁿ ê ióng-sū ,  Tāi-pi̍t siat-li̍p i chòe i ê sī-ōe-tiúⁿ , 24 Saⁿ-cha̍p ê ióng-sū tiong ū Iok-ap ê sió-tī A-sat-hek ;  koh ū Pek-lī-hêng lâng Tó-to ê kiáⁿ Í-le̍k-hap-lân ; 25 Hap-lu̍t lâng Sa-má ,  Hap-lu̍t lâng Í-lī-ka ; 26 Phaⁿ-le̍k-thê lâng Hi-lī-su ,  Thê-ko-a lâng Ek-kiat ê kiáⁿ Í-la̍h ; 27 A-ná-tu̍t lâng A-pí-í-siā ,  Hō͘-sa lâng Bí-pún-nái ; 28 A-ha̍p lâng Sat-bûn ,  Nî-tô-hoat lâng Má-hap-lâi ; 29 Nî-tô-hoat lâng Pa-ná ê kiáⁿ Hi-li̍p ,  Piān-ngá-bín cho̍k Ki-pí-a lâng Lī-pài ê kiáⁿ Í-thài ; 30 Pí-la̍h-tùn lâng Pí-ná-ngá ,  Ka-si̍t khoe lâng Hi-thài ; 31 Pek-a-la̍h-pa lâng A-pí-a-pún ,  Pa-ló͘-bí lâng Ap-su-má-hut ; 32 Sa-pún lâng Í-lī-ngá-hap-pa ,  Ngá-siān chiah ê kiáⁿ tiong ê Iok-ná-tan ; 33 Hap-la̍h lâng Sa-má ,  Hap-la̍h lâng Sa-la̍h ê kiáⁿ A-hi-àm ; 34 Má-ka lâng A-hap-pài ê kiáⁿ Í-lī-hoat-lia̍t ,  Ki-lô lâng A-hi-to-hut ê kiáⁿ Í-liân ; 35 Ka-bi̍t lâng Hi-su-lâi ,  A-pa lâng Phàⁿ-lâi ; 36 Só-pa lâng Ná-tan ê kiáⁿ Í-kah ,  Ka-te̍k lâng Pa-nî ; 37 A-bûn lâng Sé-le̍k ,  Pí-lio̍k lâng Ná-hap-lâi ,  sī kā Sé-ló͘-ngá ê kiáⁿ Iok-ap kia̍h kun-khì ê ; 38 Í-thiap lâng Í-la̍h ,  Í-thiap lâng Ka-li̍p ; 39 Hek lâng O͘-lī-à ;  kiōng saⁿ-cha̍p-chhit lâng , 
