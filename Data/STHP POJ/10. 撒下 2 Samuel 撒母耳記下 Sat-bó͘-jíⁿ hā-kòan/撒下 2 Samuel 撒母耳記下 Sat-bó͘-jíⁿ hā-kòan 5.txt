1 Tng-sî Í-sek-lia̍t chèng chi-phài kàu Hi-pek-lûn ,  kìⁿ Tāi-pi̍t kóng ,  Khòaⁿ ah ,  goán sī lí ê kut-jio̍k , 2 Chêng Sò-lô chòe goán ê ông ê sî ,  chhōa Í-sek-lia̍t chhut-ji̍p-ê sī lí ;  Iâ-hô-hoa iā bat kā lí kóng ,  Lí beh chiàu-kò͘ Góa ê peh-sìⁿ Í-sek-lia̍t ,  iā beh chòe Í-sek-lia̍t ê kun-ông , 3 Tùi án-ni Í-sek-lia̍t ê tióng-ló lóng lâi Hi-pek-lûn kìⁿ ông ,  Tāi-pi̍t ông tī Hi-pek-lûn Iâ-hô-hoa ê bīn-chêng kap in li̍p-iok ,  In chiū ēng iû boah Tāi-pi̍t chòe Í-sek-lia̍t ê ông , 4 Tāi-pi̍t chē-ūi ê sî saⁿ-cha̍p hè ,  i chē-ūi sì-cha̍p nî , 5 Tī Hi-pek-lûn chòe Iû-tāi ông chhit-nî koh la̍k-ge̍h-ji̍t ;  tī Iâ-lō͘-sat-léng chòe thong Í-sek-lia̍t kap Iû-tāi ê ông saⁿ-cha̍p-saⁿ nî , 6 Ông kap tè i ê lâng lâi kàu Iâ-lō͘-sat-léng beh kong-kek khiā-khí hit só͘-chāi ê Iâ-pò͘-su lâng ,  In tùi Tāi-pi̍t kóng ,  Lí nā bô tû chiah ê chhiⁿ-mî-ê ,  pái-kha-ê ,  chiū bōe ji̍p chit só͘-chāi ;  in phah-sǹg Tāi-pi̍t koat-toàn bōe ji̍p chia , 7 Chóng-sī Tāi-pi̍t kong-kek Sek-an ê ōe-só͘ ,  che chiū-sī Tāi-pi̍t ê siâⁿ , 8 Tng hit-ji̍t Tāi-pi̍t kóng ,  Chī-chūi phah Iâ-pò͘-su lâng ,  tio̍h tùi chúi-kau chiūⁿ khì phah Tāi-pi̍t ê sim só͘ oàn-hūn pái-kha-ê ,  chhiⁿ-mî-ê ,  Tùi án-ni ū sio̍k-gú kóng ,  Ū chhiⁿ-mî pái-kha-ê ;  lâng bōe-ōe ji̍p chhù , 9 Tāi-pi̍t tiàm tī ōe-só͘ ,  chheng hit só͘-chāi chòe Tāi-pi̍t ê siâⁿ ,  Tāi-pi̍t tùi Bí-lô sì-ûi khí-chō ,  iā ǹg lāi-bīn , 10 Tāi-pi̍t ná-kú ná kiông-sēng ,  in-ūi Iâ-hô-hoa bān-kun ê Siōng-tè kap i tī-teh , 11 Chhui-lô ông Hi-lân chhe sù-chiá tòa pek-hiuⁿ-chhâ kap ba̍k-chhiūⁿ chio̍h-chhiūⁿ kàu Tāi-pi̍t hia ,  In kā Tāi-pi̍t khí chhù , 12 Tāi-pi̍t chai Iâ-hô-hoa tiāⁿ-tio̍h siat-li̍p i chòe Í-sek-lia̍t ông ;  koh ūi-tio̍h I ê peh-sìⁿ Í-sek-lia̍t lâi heng-khí i ê kok , 13 Tāi-pi̍t tùi Hi-pek-lûn lâi liáu-āu ,  tùi Iâ-lō͘-sat-léng koh li̍p hō͘-hui ,  Tāi-pi̍t koh siⁿ kiáⁿ ,  cha-bó͘-kiáⁿ , 14 Tī Iâ-lō͘-sat-léng só͘ siⁿ ê kiáⁿ chiū-sī Sa-bó͘-a ,  Sok-pā ,  Ná-tan ,  Só͘-lô-bûn ; 15 Ek-hat ,  Í-lī-su-a ,  Nî-húi ,  Ngá-hui-a ; 16 Í-lī-sa-má ,  Í-lī-ngá-tāi ,  Í-lī-hoat-lia̍t , 17 Hui-lī-sū lâng thiaⁿ-kìⁿ lâng ēng iû boah Tāi-pi̍t chòe Í-sek-lia̍t ông ;  Hui-lī-sū ê chèng-lâng chiū chiūⁿ-lâi siàu-siūⁿ Tāi-pi̍t ,  Tāi-pi̍t thiaⁿ-kìⁿ chiū lo̍h-khì kàu iâⁿ-chē , 18 Hui-lī-sū lâng í-keng lâi ,  pò͘-tì tī Lī-hoa̍t-im ê soaⁿ-kok , 19 Tāi-pi̍t mn̄g Iâ-hô-hoa kóng ,  Góa thang chiūⁿ--khì kong Hui-lī-sū lâng mah? Lí beh chiong in kau tī góa ê chhiú mah? Iâ-hô-hoa kā Tāi-pi̍t kóng ,  Lí thang chiūⁿ--khì ,  in-ūi Góa tek-khak beh chiong Hui-lī-sū lâng kau tī lí ê chhiú , 20 Tāi-pi̍t lâi kàu Pa-le̍k-pí-la̍h-sim ;  Tāi-pi̍t tī-hia phah in ,  kóng ,  Iâ-hô-hoa tī góa ê bīn-chêng chhiong-sòaⁿ góa ê tùi-te̍k ,  chhin-chhiūⁿ chúi ê chhiong-sòaⁿ chi̍t-iūⁿ ;  só͘-í miâ hit só͘-chāi chòe Pa-le̍k-pí-la̍h-sim , 21 In khì-sak in ê ngó͘-siōng tī-hia ;  Tāi-pi̍t kap tè i ê lâng khioh i khì , 22 Hui-lī-sū lâng koh chiūⁿ--lâi ,  pò͘-tì tī Lī-hoa̍t-im ê soaⁿ-kok , 23 Tāi-pi̍t mn̄g Iâ-hô-hoa ;  Iâ-hô-hoa kóng ,  M̄-thang ti̍t-ti̍t chiūⁿ--khì ,  tio̍h oan kàu in ê āu-bīn ,  tùi sng-châi-chhiū tùi-bīn phah in ; 24 lí thiaⁿ-kìⁿ tī sng-châi-chhiū bé ,  ū kha-pō͘ siaⁿ ,  chiū tio̍h kóaⁿ-kín chìn-hêng ,  in-ūi hit-sî Iâ-hô-hoa í-keng tùi lín ê thâu-chêng chhut-khì ,  kong-kek Hui-lī-sū lâng ê kun-tūi , 25 Tāi-pi̍t chiū chiàu Iâ-hô-hoa só͘ hoan-hù-ê khì kiâⁿ ,  kong-kek Hui-lī-sū lâng ,  tùi Ka-pa kàu Ki-sek , 
