1 Tāi-pi̍t mn̄g kóng ,  Sò-lô ê ke iáu ū chhun lâng bô ,  góa thang in-ūi Iok-ná-tan ê iân-kò͘ lâi si-un hō͘ i?2 Sò-lô ê ke ū chi̍t ê lô͘-po̍k ,  miâ kiò Sé-pa ,  lâng kiò i khì Tāi-pi̍t hia ;  ông chiū kā i kóng ,  Lí sī Sé-pa mah?3 Ìn kóng ,  Lí ê lô͘-po̍k chiū-sī i ,  Ông kóng ,  Sò-lô ê ke iáu ū lâng bô ,  góa thang chiong Siōng-tè ê un si hō͘ i?4 Sé-pa tùi ông kóng ,  Iok-ná-tan iáu ū chi̍t ê kiáⁿ ,  sī pái-kha ê ,  Ông kā i kóng ,  I tī toh-lo̍h? Sé-pa ìn ông kóng ,  I tī Lô-tí-pa A-bí-lī ê kiáⁿ Má-kiat ê ke , 5 Tāi-pi̍t ông chiū chhe lâng khì ,  tùi Lô-tí-pa A-bí-lī ê kiáⁿ Má-kiat ê ke tòa i lâi , 6 Sò-lô ê sun ,  Iok-ná-tan ê kiáⁿ ,  Bí-hui-pho-siat lâi kìⁿ Tāi-pi̍t ,  phak--lo̍h-khì pài ,  Tāi-pi̍t kóng ,  Bí-hui-pho-siat ah ,  I ìn kóng ,  Lí ê lô͘-po̍k tī-chia , 7 Tāi-pi̍t kóng ,  Lí bo̍h-tit kiaⁿ ,  góa beh in-ūi lí ê pē Iok-ná-tan ê iân-kò͘ si-un hō͘ lí ;  góa beh chiong lí ê kong Sò-lô it-chhè ê chhân-hn̂g lóng hêng lí ;  lí iā beh siông-siông tī góa ê toh saⁿ-kap chia̍h , 8 I koh phak--teh pài i ,  kóng ,  Lí ê lô͘-po̍k sī sím-mi̍h ah? sī chhin-chhiūⁿ chi̍t chiah sí-káu ,  lí kéng-jiân khòaⁿ-kò͘ góa ah , 9 Ông kiò Sò-lô ê lô͘-po̍k Sé-pa lâi ,  kā i kóng ,  Góa í-keng chiong sio̍k Sò-lô kap i choân-ke--ê lóng hō͘ lí ê chú-lâng ê kiáⁿ , 10 Lí kap lí hiah ê kiáⁿ ,  lí hiah ê lô͘-po̍k ,  tio̍h kā i chèng-choh chhân-hn̂g ,  tòa só͘ chhut-sán-ê hō͘ lí ê chú ê kiáⁿ ū mi̍h thang chia̍h ;  chóng-sī lí ê chú-lâng ê kiáⁿ Bí-hui-pho-siat beh siông-siông tī góa ê toh saⁿ-kap chia̍h , 11 Sé-pa ū cha̍p-gō͘ ê kiáⁿ ,  jī-cha̍p ê lô͘-po̍k ,  Sé-pa tùi ông kóng ,  Kìⁿ góa ê chú góa ê ông só͘ hoan-hù lô͘-po̍k ê ,  lí ê lô͘-po̍k lóng beh chiàu án-ni kiâⁿ ,  Ông koh kóng ,  Bí-hui-pho-siat beh tī góa ê toh saⁿ-kap chia̍h ,  chhin-chhiūⁿ ông ê kiáⁿ chi̍t-iūⁿ , 12 Bí-hui-pho-siat ū chi̍t ê kiáⁿ iáu sòe-hàn ,  miâ kiò Bí-ka ,  Kìⁿ-nā tòa tī Sé-pa ê ke ê lâng ,  lóng chòe Bí-hui-pho-siat ê lô͘-po̍k , 13 Tùi án-ni Bí-hui-pho-siat tiàm tī Iâ-lō͘-sat-léng ;  in-ūi i siông-siông tī ông ê toh saⁿ-kap chia̍h ;  koh i nn̄g-kha lóng pái , 
