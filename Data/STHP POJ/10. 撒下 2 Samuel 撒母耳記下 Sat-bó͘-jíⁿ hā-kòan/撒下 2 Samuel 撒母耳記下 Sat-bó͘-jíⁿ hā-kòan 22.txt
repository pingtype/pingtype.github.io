1 Tng Iâ-hô-hoa kiù Tāi-pi̍t thoat-lī it-chhè ê tùi-te̍k ê chhiú ,  kap Sò-lô ê chhiú ê ji̍t ,  i ǹg Iâ-hô-hoa liām chit ê si ê ōe ,  kóng , 2 Iâ-hô-hoa sī góa ê soaⁿ-giâm ,  góa ê iâⁿ-chē ,  chín-kiù góa ê , 3 Siōng-tè sī góa ê chio̍h-pôaⁿ ,  góa beh óa-khò I ; 	I sī tîn-pâi ,  sī chín-kiù góa ê kak ,  sī góa ê koâiⁿ-tâi ,  sī góa ê pī-lān-só͘ ; 	Chín-kiù góa ê ah ,  Lí sī kiù góa thoat-lī kiông-pō ê , 4 Góa beh kiû-kiò Iâ-hô-hoa ,  I sī eng-kai o-ló ê ; 	Án-ni góa beh tit-tio̍h kiù ,  thoat-lī góa ê tùi-te̍k , 5 Sí-bô ê chúi-éng ûi góa , 	Húi-lūi ê hoàn-lām hō͘ góa kiaⁿ , 6 Im-kan ê soh tîⁿ góa , 	Sí-bô ê oa̍h-tauh kàu tī góa , 7 Góa tī hoān-lān tiong kiû-kiò Iâ-hô-hoa , 	Góa kiû-kiò góa ê Siōng-tè , 	I tùi tiān--nih thiaⁿ góa ê siaⁿ , 	Góa ê kiû-kiò ji̍p I ê hī-khang , 8 Tōe chiū tín-tāng iô-choah , 	Thiⁿ ê kun-ki iā gī-gī-chùn , 	Ūi-tio̍h I ê siū-khì lâi tín-tāng , 9 Tùi I ê phīⁿ-khang ū ian chhèng chiūⁿ-khì , 	Tùi I ê chhùi ū chhut sio-bia̍t ê hé , 	Thòaⁿ tùi án-ni to̍h , 10 I hō͘ thiⁿ kē--lo̍h-lâi ,  chiū kàng-lîm , 	Tī I ê kha-ē ū o͘-hûn , 11 I khiâ ki-lō͘-peng teh pe , 	Tī hong ê si̍t-téng hián-hiān , 12 I ēng o͘-àm chòe chiu-ûi ê tiùⁿ-pâng , 	Chiū-sī chū-chi̍p ê chúi ,  kap khong-tiong ê ba̍t-hûn , 13 In-ūi I bīn-chêng ê kng , 	Hé-thòaⁿ chiū to̍h--khí-lâi , 14 Iâ-hô-hoa tùi thiⁿ khí lûi , 	Chì-koâiⁿ--ê hoat-chhut I ê siaⁿ , 15 I siā chìⁿ lâi kóaⁿ-sòaⁿ in , 	Sih-nà lâi hō͘ in loān , 16 Hái-tóe chiū chhut-hiān , 	Tōa-tōe ê kun-ki iā lō͘-hiān , 	Sī in-ūi Iâ-hô-hoa ê chek-pī , 	Iā in-ūi I ê phīⁿ-khang pûn-chhut ê khì , 17 I tùi téng-bīn chhun-chhiú khiú góa , 	Tùi tōa-chúi-tiong khan góa chhut ; 18 I kiù góa thoat-lī ióng-béng ê tùi-te̍k , 	Kap hiah ê oàn-hūn góa ê lâng , 	In-ūi in pí góa khah ū la̍t , 19 Góa tú-tio̍h hoān-lān ê ji̍t ,  in lâi khún-pek góa , 	Chóng-sī Iâ-hô-hoa sī góa só͘ óa-khò ê , 20 I chhōa góa kàu khui-khoah ê só͘-chāi ; 	I kiù góa ,  in-ūi I hoaⁿ-hí góa , 21 Iâ-hô-hoa chiàu góa ê kong-gī pò-tap góa , 	Chiàu góa ê chhiú ê chheng-khì pò-siúⁿ góa , 22 In-ūi góa siú Iâ-hô-hoa ê tō-lō͘ , 	Bē-bat chòe pháiⁿ ,  lī-khui góa ê Siōng-tè , 23 I it-chhè ê hoat-tō͘ tī góa ê bīn-chêng , 	I ê lu̍t-lē ,  góa iā bô pōe-ge̍k , 24 Góa tùi-tī I sī oân-choân , 	Góa iā siú pún-sin bô kiâⁿ góa ê pháiⁿ , 25 Só͘-í Iâ-hô-hoa pò-siúⁿ góa ,  sī chiàu góa ê kong-gī , 	Iā chiàu góa tī I ê ba̍k-chiu-chêng ê chheng-khì , 26 Tùi-tī jîn-chû ê lâng ,  Lí hián-bêng ka-kī sī jîn-chû , 	Tùi-tī oân-choân ê lâng ,  Lí hián-bêng ka-kī sī oân-choân ; 27 Tùi-tī chheng-khì ê lâng ,  Lí hián-bêng ka-kī sī chheng-khì ; 	Tùi-tī koai-phiah ê lâng ,  Lí hián-bêng ka-kī sī oan-khiau , 28 Khùn-khó͘ ê peh-sìⁿ ,  Lí kiù i , 	Lí ê ba̍k-chiu khòaⁿ kiau-ngō͘ ê lâng ,  hō͘ i kàng-kē , 29 Iâ-hô-hoa ah ,  Lí sī góa ê teng , 	Iâ-hô-hoa beh chiò-kng góa ê o͘-àm , 30 In-ūi góa óa-khò Lí chhiong-ji̍p kun-tūi , 	Óa-khò góa ê Siōng-tè ,  chiū thiàu-kè chhiûⁿ , 31 Lūn-kàu Siōng-tè ,  I ê tō-lō͘ sī oân-choân ê , 	Iâ-hô-hoa ê ōe ,  sī kè thoàn-liān ê ; 	Kìⁿ-nā óa-khò I ê ,  I chiū chòe in ê tîn-pâi , 32 Iâ-hô-hoa í-gōa ,  chī-chūi sī Siōng-tè ah?	Lán ê Siōng-tè í-gōa ,  chī-chūi sī chio̍h-pôaⁿ ah?33 Siōng-tè sī góa kian-kò͘ ê iâⁿ-chē , 	I ín-chhōa oân-choân ê lâng kiâⁿ I ê lō͘ , 34 I hō͘ góa ê kha chhin-chhiūⁿ lo̍k-bú , 	Hō͘ góa khiā tī góa koâiⁿ ê só͘-chāi , 35 I kà-sī góa ê chhiú ōe kau-chiàn , 	Tì-kàu góa ê chhiú-kut ōe khui tâng-keng , 36 Lí ēng Lí ê chín-kiù hō͘ góa chòe tîn-pâi , 	Lí ê un-jiû hō͘ góa chòe tōa , 37 Lí hō͘ góa ê kha só͘ ta̍h ê tōe khui-khoah , 	Góa ê kha iā bē-bat ta̍h-thu̍t , 38 Góa tui-jip góa ê tùi-te̍k ,  lâi chián-tû in ; 	In bē châu-bia̍t ê tāi-seng ,  góa bô tò-tńg-lâi , 39 Góa châu-bia̍t in ,  phah-siong in , 	Hō͘ in bōe khí-lâi ,  tó tī góa ê kha-ē , 40 In-ūi Lí bat ēng khùi-la̍t hâ góa ,  hō͘ góa ōe kau-chiàn , 	Lí hō͘ hiah ê khí-lâi kong-kek góa ê ,  lóng hâng-ho̍k góa , 41 Lí hō͘ góa ê tùi-te̍k ǹg góa oa̍t-tńg-sin , 	Hō͘ góa thang chián-tû hiah ê oàn-hūn góa ê lâng , 42 In sì-kòe khòaⁿ ,  iā bô chín-kiù in ê , 	Chiū ǹg-bāng Iâ-hô-hoa ,  I iā m̄ ìn i , 43 Góa tûi in iù-iù ,  chhin-chhiūⁿ tōe-chiūⁿ ê tîn-ai , 	Góa ta̍h in chhin-chhiūⁿ ke-lō͘ ê thô͘-bê ,  hō͘ in sì-sòaⁿ , 44 Lí kiù góa thoat-lī góa ê peh-sìⁿ ê saⁿ-chiⁿ , 	Pó-chûn góa chòe lia̍t-kok ê thâu-ba̍k ; 	Góa só͘ m̄-bat ê peh-sìⁿ beh ho̍k-sāi góa , 45 Gōa-pang lâng beh tâu-hâng góa , 	Chi̍t-ē thiaⁿ-kìⁿ ,  chiū beh chun-thàn góa , 46 Gōa-pang lâng beh soe-pāi , 	Tùi in pì-ba̍t ê só͘-chāi ngia̍uh-ngia̍uh-chhoah chhut-lâi , 47 Iâ-hô-hoa sī oa̍h ê ,  goān góa ê chio̍h-pôaⁿ tit-tio̍h o-ló , 	Goān Siōng-tè ,  chiū-sī kiù góa ê Chio̍h-pôaⁿ--ê ,  tit-tio̍h chun-chòe koâiⁿ ; 48 Chiū-sī thòe góa sin-oan ê Siōng-tè , 	Hō͘ hiah ê peh-sìⁿ hâng-ho̍k góa ê ; 49 Kiù góa thoat-lī góa ê tùi-te̍k ê ; 	Koh kú-khí góa khah koâiⁿ hiah ê khí-lâi kong-kek góa ê , 	Lí kiù góa thoat-lī kiông-pō ê lâng , 50 Iâ-hô-hoa ah ,  in-ūi án-ni góa beh tī lia̍t-pang kám-siā Lí , 	Iā beh chhiùⁿ-koa o-ló Lí ê miâ , 51 Iâ-hô-hoa tōa-tōa chín-kiù I só͘ siat-li̍p ê ông , 	Si chû-ài hō͘ I só͘ boah-iû-ê , 	Chiū-sī hō͘ Tāi-pi̍t kap i ê hō͘-è ,  kàu éng-oán , 
