1 Tng ông tiàm tī chhù-lāi ,  Iâ-hô-hoa iā í-keng hō͘ i thoat-lī sì-ûi ê tùi-te̍k ,  tit-tio̍h an-chēng ê sî , 2 ông kā sian-ti Ná-tan kóng ,  Khòaⁿ ah ,  góa tiàm tī pek-hiuⁿ-chhâ ê chhù-lāi ,  chóng-sī Siōng-tè ê kūi tiàm tī tiùⁿ-lî-lāi , 3 Ná-tan tùi ông kóng ,  Kìⁿ-nā lí ê sim só͘-siūⁿ-ê ,  thang khì chòe ;  in-ūi Iâ-hô-hoa kap lí tī-teh , 4 Hit-mî Iâ-hô-hoa ê ōe lîm-kàu Ná-tan kóng , 5 Lí khì kā Góa ê lô͘-po̍k Tāi-pi̍t kóng ,  Iâ-hô-hoa án-ni kóng ,  Lí beh khí chhù hō͘ Góa khiā-khí mah?6 Tùi Góa chhōa Í-sek-lia̍t lâng chhut Ai-ki̍p ê ji̍t kàu kin-á-ji̍t ,  Góa bē-bat tiàm tī chhù--nih ,  siông-siông kiâⁿ tī pò͘-pîⁿ kap hōe-bō͘ , 7 Kìⁿ góa kap Í-sek-lia̍t lâng só͘ kiâⁿ-kàu ê só͘-chāi ,  kiám bat tùi Í-sek-lia̍t chi̍t chi-phài ê sū-su ,  chiū-sī Góa bēng-lēng chiàu-kò͘ Góa ê peh-sìⁿ Í-sek-lia̍t ê ,  kóng ,  Lín siáⁿ-sū bô kā Góa khí pek-hiuⁿ-chhâ ê chhù ah?8 Taⁿ lí tio̍h kā Góa ê lô͘-po̍k Tāi-pi̍t kóng ,  Bān-kun ê Iâ-hô-hoa án-ni kóng ,  Góa tùi iûⁿ-tiâu-tiong ,  lí teh thàn iûⁿ-kûn ,  kéng lí ,  chòe Góa ê peh-sìⁿ Í-sek-lia̍t ê kun-ông , 9 Lí bô-lūn khì toh-lo̍h ,  Góa siông-siông kap lí tī-teh ,  tī lí ê bīn-chêng chián-tû lí it-chhè ê tùi-te̍k ,  Góa tek-khak hō͘ lí tit-tio̍h tōa-miâ ,  chhin-chhiūⁿ sè-chiūⁿ hiah ê úi-jîn ê tōa-miâ chi̍t-iūⁿ , 10 Góa beh ūi-tio̍h Góa ê peh-sìⁿ Í-sek-lia̍t tiāⁿ-tio̍h chi̍t ê só͘-chāi ,  chai-pôe in ,  hō͘ in tiàm tī ka-kī ê só͘-chāi ,  bô koh chhian-sóa ,  hiong-ok ê lūi bô chhin-chhiūⁿ chá-chêng kiáu-jiáu in , 11 iā bô chhin-chhiūⁿ tùi Góa bēng-lēng sū-su koán-lí Góa ê peh-sìⁿ Í-sek-lia̍t ê ji̍t ;  Góa beh hō͘ lí thoat-lī it-chhè ê tùi-te̍k ,  tit-tio̍h an-chēng ,  Koh Iâ-hô-hoa kā lí kóng ,  Iâ-hô-hoa beh kā lí kiàn-li̍p ke , 12 Kàu lí ê ji̍t-chí í-keng móa ,  lí kap lí ê lia̍t-chó͘ saⁿ-kap khùn ê sî ,  Góa beh siat-li̍p lí só͘ chhut ê hō͘-è lâi sòa-chiap lí ,  Góa iā beh kian-kò͘ i ê kok ; 13 i beh ūi Góa ê miâ khí tiān ;  Góa beh kian-kò͘ i ê kok-ūi ,  ti̍t-kàu éng-oán , 14 Góa beh chòe i ê pē ,  i beh chòe Góa ê kiáⁿ ;  i nā hoān-chōe ,  Góa beh ēng lâng ê koáiⁿ ,  sè-kan lâng ê piⁿ ,  chek-tok i , 15 Chóng-sī Góa ê chû-ài bô beh lī-khui i ,  chhin-chhiūⁿ Góa hō͘ i lī-khui Sò-lô ,  chiū-sī Góa só͘ khì-sak tī lí ê bīn-chêng ê , 16 Lí ê ke kap lí ê kok ,  beh éng-oán kiàn-li̍p tī lí ê bīn-chêng ;  lí ê kok-ūi iā beh kian-kò͘ kàu éng-oán , 17 Ná-tan chiu chiàu che it-chhè ê ōe ,  chiàu che it-chhè ê khé-sī ,  án-ni kā Tāi-pi̍t kóng , 18 Tāi-pi̍t ông chiū ji̍p--khì ,  chē tī Iâ-hô-hoa ê bīn-chêng ,  kóng ,  Chú Iâ-hô-hoa ah ,  góa sī chī-chūi ,  góa ê ke sǹg-chòe sím-mi̍h ,  Lí kèng-jiân chhōa góa kàu chit ê tōe-ūi ah?19 Chú Iâ-hô-hoa ah ,  che Lí iáu khòaⁿ-chòe sió-khóa ,  Lí koh lūn-kàu Lí ê lô͘-po̍k ê ke kàu tī kú-tn̂g ;  Chú Iâ-hô-hoa ah ,  che sī jîn-kan ê lē , 20 Tāi-pi̍t iáu ū sím-mi̍h ōe thang tùi Lí kóng ah? Chú Iâ-hô-hoa ah ,  Lí chai Lí ê lô͘-po̍k , 21 Ūi-tio̍h Lí ê ōe ,  koh chiàu Lí ê sim ,  Lí kiâⁿ che it-chhè ê tōa-sū ,  hō͘ Lí ê lô͘-po̍k chai ; 22 Iâ-hô-hoa Siōng-tè ah ,  Lí sī chì-tōa ;  chiàu goán ê hī-khang só͘ thiaⁿ-kìⁿ ê ,  bô chi̍t-ê ōe pí-tit Lí ,  Lí í-gōa bô ū Siōng-tè , 23 Tōe-chiūⁿ ū sím-mi̍h kok chhin-chhiūⁿ Lí ê peh-sìⁿ Í-sek-lia̍t ah? chiū-sī Siōng-tè khì kiù-sio̍k i ,  kui tī ka-kī chòe peh-sìⁿ ,  hō͘ I ū miâ-siaⁿ ,  koh tī Lí ê peh-sìⁿ ê bīn-chêng ,  chiū-sī Lí tùi Ai-ki̍p ,  kap lia̍t-pang ,  í-ki̍p in hiah ê siōng-tè só͘ kiù-sio̍k chhut-lâi ê ,  ūi-tio̍h lín kiâⁿ tōa ê tāi-chì ,  ūi-tio̍h Lí ê tōe chòe thang kiaⁿ ê sū ah?24 Lí bat ūi ka-kī kiàn-li̍p Lí ê peh-sìⁿ Í-sek-lia̍t éng-oán chòe Lí ê peh-sìⁿ ;  Iâ-hô-hoa ah ,  Lí iā chòe in ê Siōng-tè , 25 Iâ-hô-hoa Siōng-tè ah ,  taⁿ Lí só͘ lūn-kàu Lí ê lô͘-po̍k ,  kap Lí ê lô͘-po̍k ê ke ,  goān Lí éng-oán kian-kò͘ i ,  chiàu Lí só͘-kóng-ê lâi kiâⁿ , 26 Goān lâng éng-éng chun Lí ê miâ chòe-tōa ,  kóng ,  Bān-kun ê Iâ-hô-hoa sī koán-lí Í-sek-lia̍t ê Siōng-tè ;  koh Lí ê lô͘-po̍k Tāi-pi̍t ê ke beh tī Lí ê bīn-chêng kian-kò͘ , 27 Bān-kun ê Iâ-hô-hoa ,  Í-sek-lia̍t ê Siōng-tè ah ,  in-ūi Lí khé-sī Lí ê lô͘-po̍k ,  kóng ,  Góa beh kā lí kiàn-li̍p ke ,  só͘-í Lí ê lô͘-po̍k hó-táⁿ ēng chit ê kî-tó lâi tùi Lí kî-tó , 28 Taⁿ Chú Iâ-hô-hoa ah ,  Lí sī Siōng-tè ah ,  Lí ê ōe sī chin-si̍t ,  Lí iā ēng chit ê hok-khì èng-ún Lí ê lô͘-po̍k ; 29 taⁿ kiû Lí sù-hok Lí ê lô͘-po̍k ê ke ,  hō͘ i éng-oán tī Lí ê bīn-chêng ;  Chú Iâ-hô-hoa ah ,  in-ūi Lí ū kóng i ,  goān Lí ê lô͘-po̍k ê ke tùi Lí ê sù-ho̍k lâi tit-tio̍h hok-khì ,  kàu éng-oán , 
