1 Ná-o-bí ū i ê tiōng-hu ê chhin-lâng ,  chiū-sī Í-lī-bí-le̍k ê kai-chhin ,  ū chi̍t-lâng miâ kiò Pho-a-su ,  sī tōa hó-gia̍h ê lâng , 2 Mô͘-ap ê cha-bó͘-kiáⁿ Lō͘-tek kā Ná-o-bí kóng ,  Hō͘ góa khì hn̂g-nih ,  góa nā tit-tio̍h un-tián tī sím-mi̍h lâng ê bīn-chêng ,  chiū thang tī hit-lâng ê āu-bīn khioh be̍h-seh ,  I kā i kóng ,  Góa ê cha-bó͘-kiáⁿ ah ,  chòe lí khì , 3 I chiū khì ;  í-keng kàu ,  chiū tè koah-be̍h ê lâng tī hn̂g-nih khioh be̍h-seh ;  i chhàu-khám kàu Í-lī-bí-le̍k ê kai-chhin Pho-a-su ê chi̍t khu hn̂g , 4 Pho-a-su tùi Pek-lī-hêng lâi ,  tùi koah-be̍h ê lâng kóng ,  Goān Iâ-hô-hoa kap lín tī-teh ,  In ìn kóng ,  Goān Iâ-hô-hoa sù-hok lí , 5 Pho-a-su mn̄g i só͘ phài koah-be̍h ê thâu-lâng kóng ,  Hit-ê sī sím-mi̍h lâng ê cha-bó͘-kiáⁿ?6 Koah-be̍h ê thâu-lâng ìn kóng ,  Chit-ê sī Mô͘-ap ê cha-bó͘-kiáⁿ ,  kap Ná-o-bí tùi Mô͘-ap tōe tò-lâi-ê ; 7 i kóng ,  Chhiáⁿ lí chún góa khioh be̍h-seh ,  tī koah-be̍h-ê ê āu-bīn ,  tī kui-khún-tiong khioh i ;  i chiū lâi ,  tùi chá-khí kàu taⁿ ,  tiāⁿ-tiāⁿ tòa chia ;  chí-ū hioh tī chhù-lāi tiap-á-kú , 8 Pho-a-su kā Lō͘-tek kóng ,  Góa ê cha-bó͘-kiáⁿ ah ,  lí tio̍h thiaⁿ ;  bo̍h-tit khì pa̍t khu hn̂g khioh be̍h-seh ,  iā bo̍h-tit lī-khui chia ,  tio̍h án-ni kap góa chiah ê lú-pī chòe-tīn ; 9 lí tio̍h khòaⁿ in tī toh-lo̍h chi̍t-khu teh siu-koah ,  chiū tè in khì ;  góa kiám bô hoan-hù hiah ê siàu-liân lâng m̄-thang bong-tio̍h lí? lí nā chhùi-ta ,  chiū khì hiah ê khì-kū hia ,  lim siàu-liân lâng só͘ chhiūⁿ-ê , 10 I chiū phak tī tōe-nih pài i ,  kā i kóng ,  Góa sī gōa-kok lâng ,  cháiⁿ-iūⁿ ōe tit-tio̍h un-tián tī lí ê bīn-chêng ,  án-ni khòaⁿ-kò͘ góa ah?11 Pho-a-su ìn kóng ,  Tùi lí ê tiōng-hu sí liáu-āu ,  kìⁿ lí khoán-thāi ta-ke ê sū ,  koh lí lī-khui pē-bú kap lí chhut-sì ê só͘-chāi ,  lâi kàu lí pêng-sò͘ m̄-bat ê peh-sìⁿ chia ,  lâng lóng ū kā góa kóng-bêng lah , 12 Goān Iâ-hô-hoa pò-tap lí ê só͘-chòe ;  lí lâi hioh tī Iâ-hô-hoa Í-sek-lia̍t Siōng-tè ê si̍t-ē ,  goān lí tit-tio̍h I ê tōa siúⁿ-sù , 13 I kóng ,  Góa ê chú ah ,  goān góa tit-tio̍h un-tián tī lí ê bīn-chêng ;  góa sui-jiân bōe pí-tit lí ê lú-pī ê chi̍t-ê ,  lí iáu-kú an-ùi góa ,  tùi lí ê lú-pī kóng hó ōe , 14 Chia̍h ê sî Pho-a-su kā i kóng ,  Lí lâi chia chia̍h-piáⁿ ,  ēng lí hit-tè ùn chhò͘ ,  I chiū chē tī koah-be̍h ê lâng ê piⁿ-thâu ;  in the̍h hang ê be̍h-sūi hō͘ i ;  i chia̍h-pá iáu ū chhun ,  I khí-lâi khì khioh be̍h-seh , 15 Pho-a-su hoan-hù siàu-liân lâng kóng ,  I chiū nā tī kui-khún ê tiong-kan khioh be̍h-seh iā tio̍h iông-ún i ,  m̄-thang hō͘ i kiàn-siàu ; 16 iā tio̍h tùi kui-khún-ê thiu tām-po̍h ,  pàng tī tōe-nih hō͘ i khioh ,  m̄-thang hoah i , 17 Án-ni tī hn̂g-nih khioh be̍h-seh ,  kàu ê-hng ,  chiū phah i só͘ khioh ê ,  iok-lio̍k chi̍t i-hoat ê tōa-be̍h , 18 I tòa i só͘ khioh-ê ji̍p siâⁿ ,  hō͘ i ê ta-ke khòaⁿ ;  iā chiong i chia̍h-pá só͘-chhun-ê the̍h-chhut-lâi hō͘ i , 19 Ta-ke mn̄g i kóng ,  Lí kin-á-ji̍t tī toh-lo̍h khioh be̍h-seh? tī toh-lo̍h chòe-kang ah? Goān hit ê khòaⁿ-kò͘ lí ê tit-tio̍h hok-khì ,  I chiū kā ta-ke kóng i tī toh-lo̍h chòe-kang ,  kóng ,  Kin-á-ji̍t góa chòe-kang tī-hia ,  hit-lâng miâ-kiò Pho-a-su , 20 Ná-o-bí kā i ê sim-pū kóng ,  Goān i tit-tio̍h Iâ-hô-hoa sù-hok ,  chiū-sī si-un hō͘ oa̍h-lâng sí-lâng bô soah ê ,  Ná-o-bí koh kóng ,  Hit-lâng sī lán ê chhin-lâng ,  sī lán kai-chhin ê chi̍t-ê thang sio̍k-hôe lán ê sán-gia̍p , 21 Mô͘-ap ê cha-bó͘-kiáⁿ Lō͘-tek kóng ,  I iā ū kā góa kóng ,  Lí tio̍h kun-tè góa hiah ê siàu-liân lâng ,  ti̍t-kàu in kā góa siu-koah bêng-pe̍k , 22 Ná-o-bí kā i ê sim-pū Lō͘-tek kóng ,  Góa ê cha-bó͘-kiáⁿ ah ,  lí kap i ê lú-pī chhut-khì ,  sī hó ;  bô hō͘ lâng khòaⁿ-kìⁿ lí tī pa̍t-lâng ê hn̂g , 23 Tùi án-ni i kap Pho-a-su ê lú-pī chòe-tīn khioh be̍h-seh ,  kàu tōa-be̍h sió-be̍h siu bêng-pe̍k ;  i iû-goân kap ta-ke saⁿ-kap tòa , 
