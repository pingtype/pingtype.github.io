1 Kàu thiⁿ-kng hiah-ê chè-si-thâu ,  tiúⁿ-ló ,  keng-ha̍k-sū kap choân kong-hōe saⁿ-kap gī-lūn ,  pa̍k Iâ-so͘ ,  tòa I khì ,  kau hō͘ Pí-lia̍p-to , 2  Pí-lia̍p-to mn̄g I kóng ,  Lí sī Iû-thài lâng ê ông mah? I ìn kóng ,  Lí kóng ,  chiū-sī , 3  Chè-si-thâu ēng chōe-chōe hāng kò I , 4  Pí-lia̍p-to koh mn̄g I kóng ,  Lí lóng bô ìn mah? Lí khòaⁿ ,  in kò lí hiah chōe hāng , 5  Nā-sī Iâ-so͘ iáu-kú bô ìn ;  tì-kàu Pí-lia̍p-to kî-koài , 6  Kàu choeh-kî chóng-tok éng ū pàng chi̍t ê hoān-lâng hō͘ in ,  chiàu in só͘ kiû ê , 7  Ū chi̍t lâng ,  miâ Pa-lia̍p-pa ,  kap hiah ê chok-loān ê lâng tâng siū pa̍k ,  in tī chok-loān ê sî bat thâi-sí lâng , 8 Chèng lâng chiū khí-khì ,  kiû Pí-lia̍p-to chiàu siông lâi kiâⁿ , 9  Pí-lia̍p-to ìn kóng ,  Lín ài góa pàng Iû-thài lâng ê ông hō͘ lín mah?10  In-ūi chai hiah ê chè-si-thâu sī ūi-tio̍h oàn-tò͘ ,  chiah kè-sàng I , 11  Nā-sī hiah ê chè-si-thâu sái-sō chèng lâng ,  lêng-khó͘ kiû pâng Pa-lia̍p-pa hō͘ in , 12  Pí-lia̍p-to koh ìn kóng ,  Án-ni chiū lín só͘ kiò chòe Iû-thài lâng ê ông ê ,  góa tio̍h cháiⁿ-iūⁿ pān I?13  In koh âu-kiò kóng ,  Tèng I tī si̍p-jī-kè , 14  Pí-lia̍p-to kā in kóng ,  Cháiⁿ-iūⁿ ah ,  I chòe sím-mi̍h pháiⁿ? Chóng-sī in ná tōa siaⁿ âu-kiò kóng ,  Tèng I tī si̍p-jī-kè , 15  Pí-lia̍p-to in-ūi ài hō͘ chèng lâng hoaⁿ-hí ,  chiū pàng Pa-lia̍p-pa hō͘ in ;  í-keng piⁿ-phah Iâ-so͘ ,  chiū hoat-kau khì tèng si̍p-jī-kè , 16  Peng-teng thoa I ji̍p īⁿ-lāi ,  chiū-sī kong-tn̂g ,  chiū hōe-chôe thong iâⁿ , 17  ēng chí-sek ê phàu hō͘ I chhēng ,  koh pīⁿ chhì-á ê bián-liû kā I tì , 18  chiū kā I chhéng-an ,  kóng ,  Iû-thài lâng ê ông ,  pêng-an!19  Koh ēng lô͘-tek sut I ê thâu-khak ,  kā I phùi-nōa ,  kūi-lo̍h pài I , 20  Hì-lāng soah ,  hit niá chí-sek ê phàu chiū kā I thǹg-khí-lâi ,  chiong I ka-kī ê saⁿ kā I chhēng-lo̍h-khì ;  tòa I chhut ,  beh tèng I si̍p-jī-kè , 21  Ū Kó͘-lī-nāi lâng Se-bûn ,  chiū-sī A-le̍k-san-tāi kap Ló͘-hu ê lāu-pē ,  tùi soaⁿ-tiûⁿ lâi àn hia kè ,  in bián-kióng i saⁿ-kap khì ,  lâi giâ Iâ-so͘ ê si̍p-jī-kè , 22  In tòa Iâ-so͘ kàu Kok-kok-thaⁿ ê só͘-chāi ,  hoan-e̍k chiū-sī Thâu-khak-óaⁿ ê só͘-chāi ; 23  ēng kiáu bu̍t-io̍h ê chiú hō͘ I ;  Iâ-so͘ m̄ siū , 24  Chiū tèng I tī si̍p-jī-kè ,  pun I ê i-ho̍k ,  liam-khau khòaⁿ sím-mi̍h lâng tit-tio̍h sím-mi̍h , 25  Hit sî káu tiám cheng ,  chiū tèng I tī si̍p-jī-kè , 26  Ēng chám-tiâu siá I ê chōe-chōng ,  kóng ,  Iû-thài lâng ê ông , 27  Iā ū nn̄g ê chha̍t kap I tâng tèng si̍p-jī-kè ,  chi̍t-ê tī chiàⁿ-pêng ,  chi̍t-ê tī tò-pêng , 28 29  Keng-kè ê lâng siat-to̍k I ,  iô thâu kóng ,  Āi ah ,  lí húi-hoāi tiān ,  saⁿ ji̍t khí i ê , 30  taⁿ tio̍h kiù ka-kī ,  tùi si̍p-jī-kè lo̍h-lâi , 31  Hiah ê chè-si-thâu kap keng-ha̍k-sū iā sī án-ni thí-chhiò I ,  saⁿ-kap kóng ,  I bat kiù pa̍t lâng ,  iā bōe-ōe kiù ka-kī , 32  Í-sek-lia̍t ê ông Ki-tok taⁿ tio̍h tùi si̍p-jī-kè lo̍h-lâi hō͘ goán khòaⁿ lâi sìn I ,  Tâng tèng tī si̍p-jī-kè ê iā mē I , 33  Ji̍t tiong-tàu choân tōe o͘-àm ,  kàu saⁿ tiám cheng ê sî ; 34  saⁿ tiám cheng ê sî Iâ-so͘ tōa siaⁿ kiò kóng ,  Í-lô-i ,  Í-lô-i ,  lia̍p-má sat-pak-tāi-nî ,  hoan-e̍k chiū-sī ,  Góa ê Siōng-tè ,  góa ê Siōng-tè ,  lí siáⁿ-sū pàng-lī góa , 35  Piⁿ-thâu khiā ê ū lâng thiaⁿ-kìⁿ ,  chiū kóng ,  Lí khòaⁿ ,  I teh kiò Í-lī-a , 36  Ū chi̍t lâng cháu-khì ēng hái-jiông chìm chhò͘ ,  hâ tī lô͘-tek-á bé ,  hō͘ i suh ,  kóng ,  Chhiáⁿ bān ,  chhì-khòaⁿ Í-lī-a lâi kiù I lo̍h-lâi á bô , 37  Iâ-so͘ tōa siaⁿ kiò ,  khùi chiū tn̄g , 38  Tiān-lāi ê tiùⁿ-lî tùi téng kàu ē li̍h chòe nn̄g pêng , 39  Pé-chóng khiā tī Iâ-so͘ ê tùi-bīn ,  khòaⁿ-kìⁿ I án-ni khùi tn̄g ,  chiū kóng ,  Chit lâng chin-chiàⁿ sī Siōng-tè ê Kiáⁿ , 40  Koh ū kúi-nā ê hū-jîn-lâng tùi hn̄g-hn̄g teh khòaⁿ ,  chiông-tiong ū Boa̍t-tāi-lia̍p ê Má-lī-a ,  kap sió Ngá-kok Iok-se ê lāu-bú Má-lī-a ,  í-ki̍p Sat-lô-bí , 41  chiū-sī Iâ-so͘ tī Ka-lī-lī ê sî ,  kun-tè lâi ho̍k-sāi I ê ,  iā ū chōe-chōe hū-jîn-lâng kap Iâ-so͘ tâng chiūⁿ Iâ-lō͘-sat-léng ê ,  lóng hn̄g-hn̄g teh khòaⁿ , 42  Í-keng àm ,  in-ūi hit ji̍t sī pī-pān choeh ê ji̍t ,  chiū-sī an-hioh-ji̍t chêng ê chi̍t ji̍t , 43  ū A-lī-má-thài ê Iok-sek lâi ,  i sī chun-kùi ê gī-oân ,  pún-sin iā sī him-bō͘ siōng-tè ê kok ê ,  hó-táⁿ ji̍p-khì kìⁿ Pí-lia̍p-to ,  kiû Iâ-so͘ ê sin-si , 44  Pí-lia̍p-to kî-koài I í-keng sí ;  kiò pé-chóng lâi mn̄g khòaⁿ I sí kú bē , 45  Í-keng tùi pé-chóng tit-tio̍h chai ,  chiū ēng sin-si hō͘ Iok-sek , 46  Iok-sek bóe iù-tōe pò͘ ,  siu Iâ-so͘ lo̍h-lâi ;  ēng iù-tōe pò͘ pau I ,  hē tī chio̍h-pôaⁿ só͘ phah ê bōng ;  iā kō chi̍t tè chio̍h tī bōng-mn̂g , 47 Boa̍t-tāi-lia̍p ê Má-lī-a ,  kap Iok-se ê lāu-bú Má-lī-a ,  khòaⁿ-kìⁿ I só͘ bâi-chòng ê só͘-chāi , 
