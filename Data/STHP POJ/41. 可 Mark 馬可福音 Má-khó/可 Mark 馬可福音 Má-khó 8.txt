1 Tng hit kúi ji̍t chèng lâng koh tōa chū-chi̍p ,  bô sím-mi̍h thang chia̍h ,  Iâ-so͘ kiò I ê ha̍k-seng lâi kā in kóng , 2  Góa khó-lîn chèng lâng ,  in-ūi in í-keng kap góa tòa saⁿ ji̍t ,  iā bô mi̍h thang chia̍h ; 3  góa nā hō͘ in iau-iau tò-khì in chhù ,  in tī lō͘-ni̍h ōe ià-siān ,  in-ūi in tiong-kan ū-ê tùi hn̄g-hn̄g lâi , 4  Ha̍k-seng ìn I kóng ,  Tī chit ê khòng-iá ,  tùi tá-lo̍h ōe tit-tio̍h piáⁿ hō͘ hiah ê lâng chia̍h pá?5  Iâ-so͘ mn̄g in kóng ,  Lín ū jōa chōe piáⁿ? In kóng ,  Chhit ê , 6  Chiū bēng-lēng chèng lâng chē tī tōe-ni̍h ;  the̍h hí chhit ê piáⁿ ,  chiok-siā lâi peh ,  kau hō͘ I ê ha̍k-seng ,  hō͘ in pâi-lia̍t ;  in chiū pâi-lia̍t tī chèng lâng ê bīn-chêng , 7  Koh ū tām-po̍h sòe bé hî ;  í-keng chiok-siā ,  iā kah in tio̍h pâi-lia̍t , 8  Lâng lóng chia̍h kàu pá ;  khioh só͘ chhun ê piáⁿ-chhùi chhit nâ , 9  Lâng-gia̍h iok-lio̍k ū sì-chheng ,  Chiū hō͘ in sì-sòaⁿ , 10  Pún-sin liâm-piⁿ kap ha̍k-seng tah chûn ,  kàu Tāi-má-lô͘-tāi ê kéng-kài , 11  Hoat-lī-sài lâng chhut-khì ,  chiū piān-pok I ,  tùi I kiû chi̍t-ê chhut tī thiⁿ-ni̍h ê sîn-jiah ,  sī beh chhì I , 12  Iâ-so͘ sim-lāi tōa thó͘-khùi kóng ,  Chit sè-tāi siáⁿ-sū kiû sîn-jiah ah? Góa si̍t-chāi kā lín kóng ,  Koat-toàn bô beh ēng sîn-jiah hō͘ chit sè-tāi , 13  Chiū lī-khui in ,  koh tah chûn ,  khì hit pêng hōaⁿ , 14  Ha̍k-seng bōe kì-tit tòa piáⁿ ,  chûn-lāi chí ū chi̍t ê piáⁿ ,  í-gōa bô pa̍t hāng ê chia̍h-mi̍h , 15  Iâ-so͘ kéng-kài in kóng ,  Lín tio̍h kín-sīn ,  tî-hông Hoat-lī-sài lâng ê kàⁿ ,  kap Hi-lu̍t ê kàⁿ , 16  Ha̍k-seng saⁿ-kap gī-lūn kóng ,  Sī lán bô piáⁿ , 17  Iâ-so͘ chai ,  chiū kā in kóng ,  Siáⁿ-sū in-ūi bô piáⁿ teh saⁿ-kap gī-lūn ah? Lín iáu-kú bē chai ,  bē hiáu-ngō͘ mah? lín ê sim iáu-kú tūn mah?18  Lín ū ba̍k-chiu iā bô teh khòaⁿ ,  ū hī-khang iā bô teh thiaⁿ ,  iā bōe kì-tit mah?19  Góa peh gō͘ ê piáⁿ pun hō͘ gō͘-chheng lâng ,  lín khioh piáⁿ-chhùi móa kúi kheng ah? In kóng ,  Cha̍p-jī , 20  Koh chhit ê piáⁿ pun hō͘ sì-chheng lâng ,  lín khioh piáⁿ-chhùi móa kúi nâ ah? In kóng ,  Chhit nâ , 21  Chiū kā in kóng ,  Lín iáu-kú bē hiáu-ngō͘ mah?22  Saⁿ-kap kàu Pek-sài-tāi ,  Ū lâng chhōa chi̍t ê chhiⁿ-mî ê chiū-kūn I ,  kiû I bong i , 23  Iâ-so͘ khan chhiⁿ-mî lâng ê chhiú ,  chhōa i chhut hiuⁿ-lí gōa ;  phùi-nōa tī i nn̄g lúi ba̍k-chiu ,  ēng chhiú hōaⁿ i ,  mn̄g kóng ,  Lí ū khòaⁿ-kìⁿ sím-mi̍h bô?24  I kia̍h thâu khòaⁿ kóng ,  Góa khòaⁿ-kìⁿ lâng ,  in-ūi khòaⁿ-kìⁿ in chhin-chhiūⁿ chhiū iā teh kiâⁿ , 25  Koh ēng chhiú hōaⁿ i nn̄g lúi ê ba̍k-chiu ;  i chù-ba̍k khòaⁿ ,  chiū chiâu-chn̂g hó ,  khòaⁿ ta̍k hāng mi̍h kàu bêng-bêng , 26  Iâ-so͘ kah i tò-khì in tau ,  kóng ,  Chit ê hiuⁿ-siā lí iā bo̍h-tit ji̍p , 27  Iâ-so͘ kap ha̍k-seng chhut-khì kàu Kai-sat-lī-a Hui-li̍p-pí sio̍k hiah ê hiuⁿ-siā ;  lō͘-ni̍h mn̄g I ê ha̍k-seng kóng ,  Lâng kóng góa sī chī-chūi?28  In kā I kóng ,  Kiâⁿ sóe-lé ê Iok-hān ;  iā ū lâng kóng ,  Í-lī-a ;  koh ū lâng kóng ,  Sian-ti tiong ê chi̍t-ê , 29  I koh mn̄g in kóng ,  Nā-sī lín kóng góa sī chī-chūi? Pí-tek ìn I kóng ,  Lí sī Ki-tok , 30  I chiū kìm-kài in bo̍h-tit chiong I ê sū kā lâng kóng , 31  Chiū kà-sī in kóng ,  Jîn-chú tek-khak tio̍h siū chōe-chōe khó͘-chhó͘ ,  hō͘ chiah ê tiúⁿ-ló ,  chè-si-thâu ,  keng-ha̍k-sū khì-sak ,  koh siū hāi-sí ,  kè saⁿ ji̍t chiū koh-oa̍h , 32  Iâ-so͘ ēng chit ê ōe bêng-bêng kā in kóng ,  Pí-tek khan lâi chek-pī I , 33  Nā-sī I oa̍t-tńg-sin khòaⁿ I ê ha̍k-seng ,  chiū chek-pī Pí-tek kóng ,  Sat-tàn ,  thè-khì góa ê āu-bīn ;  in-ūi lí só͘ siūⁿ m̄ sī Siōng-tè ê sū ,  sī lâng ê sū , 34  Chiū kiò chèng lâng kap I ê ha̍k-seng lâi ,  kā in kóng ,  Nā ū lâng ài tè góa ,  chiū tio̍h khòaⁿ-bô ka-kī ,  giâ i ê si̍p-jī-kè ,  lâi tè góa , 35  In-ūi kìⁿ-nā ài kiù i ê sìⁿ-miā ê beh sit-lo̍h i ;  kìⁿ-nā ūi-tio̍h góa kap hok-im lâi sit-lo̍h i ê sìⁿ-miā ê beh kiù i , 36  Lâng nā tit-tio̍h choân sè-kài ,  lâi sòng-sit i ê sìⁿ-miā ,  ū sím-mi̍h lī-ek?37  In-ūi lâng beh chhut sím-mi̍h lâi tùi-ōaⁿ i ê sìⁿ-miā?38  Hoān-nā tī chit ê kan-îm ū chōe ê sè-tāi lia̍h góa kap góa ê ōe chòe kiàn-siàu ê ,  Jîn-chú ēng Pē ê êng-kng kap chiah ê sèng ê thiⁿ-sài lâi ê sî ,  iā beh lia̍h i chòe kiàn-siàu , 
