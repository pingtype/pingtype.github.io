1 Ū Hoat-lī-sài lâng kap kúi-nā ê keng-ha̍k-sū chū-chi̍p chiū-kūn Iâ-so͘ ;  in sī tùi Iâ-lō͘-sat-léng lâi , 2  iā bat khòaⁿ-kìⁿ I ê ha̍k-seng tiong ū-ê ēng sio̍k-chhiú teh chia̍h ,  chiū-sī bē ū sóe ê chhiú , 3  In-ūi Hoat-lī-sài lâng kap chèng Iû-thài lâng lóng sī khu-chip kó͘-chá lâng ê liû-thoân ;  nā bô chhut-la̍t sóe i ê chhiú chiū bô chia̍h ; 4  tùi koe-chhī tò-lâi ,  nā bô sóe iā bô chia̍h ;  in só͘ siū lâi chip-siú ê iáu ū chōe-chōe hāng ,  chhin-chhiūⁿ sóe poe ,  koàn ,  tâng-khì ,  hiah-ê , 5  Hoat-lī-sài lâng kap keng-ha̍k-sū mn̄g I kóng ,  Lí ê ha̍k-seng bô chiàu kó͘-chá lâng ê liû-thoân lâi kiâⁿ ,  ēng sio̍k-chhiú lâi chia̍h sī cháiⁿ-iūⁿ?6  I kā in kóng ,  Í-sài-a só͘ chhàm-gú chí lín ké-hó ê lâng chin-chiàⁿ tio̍h ,  chiàu só͘ kì-chài kóng , 	Chit ê peh-sìⁿ ēng chhùi-tûn chun-kèng góa , 	Nā-sī in ê sim lī-khui góa hn̄g-hn̄g ; 7  In kèng-pài góa sī khang-khang , 	In-ūi in ēng lâng só͘ bēng-lēng chòe kà-sī ,  lâi kà-sī lâng , 8  Án-ni lín sī pàng-sak Siōng-tè ê kài-bēng ,  khu-chip lâng ê liû-thoân , 9  Koh kā in kóng ,  Lín si̍t-chāi sī khì-sak Siōng-tè ê kài-bēng ,  beh siú lín ê liû-thoân , 10  In-ūi Mô͘-se bat kóng ,  Tio̍h chun-kèng lí ê lāu-pē kap lí ê lāu-bú ;  koh kóng ,  Mē pē mē bú ê lâng tek-khak tio̍h hō͘ i sí , 11  Nā-sī lín kóng ,  Lâng nā tùi i ê pē á-sī i ê bú kóng ,  Lí pún só͘ ōe thang tùi góa tit-tio̍h ê lī-ek í-keng chòe Kok-pán ,  (chiū-sī kóng ,  Lé-mi̍h) ; 12  í-āu lín chiū m̄ chún i ēng sím-mi̍h ho̍k-sāi i ê pē á-sī i ê bú ; 13  sī chiong lín só͘ thoân-siū ê liû-thoân hòe-bô Siōng-tè ê tō-lí ;  koh lín só͘ chòe ê chōe-chōe chhin-chhiūⁿ chit hō khoán , 14  Chiū koh kiò chèng lâng chiū-kūn I ,  kā in kóng ,  Lín lóng tio̍h thiaⁿ góa lâi hiáu-ngō͘ ; 15  kìⁿ-nā tùi lâng ê gōa-bīn ji̍p ê bōe-ōe bak lâ-sâm lâng ;  to̍k-to̍k tùi lâng ê lāi-bīn chhut ê ,  chiah-ê chiū-sī bak lâ-sâm lâng , 16 17  Iâ-so͘ lī-khui chèng lâng ji̍p chhù ,  I ê ha̍k-seng chiong chit ê phì-jū mn̄g I , 18  I chiū kā in kóng ,  Lín iā án-ni bōe hiáu-ngō͘ mah?19  Kiám m̄ chai kìⁿ-nā tùi gōa-bīn ji̍p tī lâng ê ,  bōe-ōe bak lâ-sâm lâng ;  in-ūi m̄ sī ji̍p i ê sim ,  chiū-sī ji̍p i ê pak-tó͘ ,  lâi pàng tī chhè-tî ,  I kóng án-ni sī hō͘ ta̍k hāng ê chia̍h-mi̍h lóng chheng-khì , 20  Koh kóng ,  Tùi lâng ê lāi-bīn chhut ê ,  chiū-sī bak lâ-sâm lâng , 21  In-ūi tùi lāi-bīn ,  chiū-sī tùi lâng ê sim ,  chhut chiah ê pháiⁿ liām-thâu ,  su-thong ,  thau-the̍h ,  thâi lâng , 22  kan-îm ,  tham-sim ,  siâ-ok ,  kan-chà ,  hò͘ⁿ-sek ,  pháiⁿ-ba̍k ,  húi-pòng ,  kiau-ngō͘ ,  chhiong-kông ; 23  hoān-nā chia̍h ê pháiⁿ lóng sī tùi lāi-bīn chhut ,  iā bak lâ-sâm lâng , 24  Iâ-so͘ tùi hia khí-sin ,  khì kàu Chhui-lô Se-tùn ê kau-kài ,  ji̍p chi̍t keng chhù ,  m̄ ài lâng chai ;  nā-sī khǹg bōe ba̍t , 25  Liâm-piⁿ ū chi̍t ê hū-jîn-lâng ,  i ê sòe-hàn cha-bó͘-kiáⁿ hō͘ siâ-sîn hū-sin ,  thiaⁿ-kìⁿ Iâ-so͘ ê sū ,  chiū lâi phak tī I ê kha-ē , 26  Chit ê hū-jîn-lâng sī Hi-lī-nî lâng ,  sio̍k Sū-lī-hui-nî-ki ê cho̍k ;  i kiû Iâ-so͘ kóaⁿ kúi lī-khui i ê cha-bó͘-kiáⁿ , 27  Iâ-so͘ kā i kóng ,  Tio̍h hō͘ gín-ná tāi-seng chia̍h pá ;  in-ūi the̍h gín-ná ê piáⁿ hiat hō͘ káu sī m̄ hó , 28  Hū-jîn-lâng ìn I kóng ,  Chú ah ,  sī lah ;  chóng-sī toh-kha ê káu iā chia̍h sòe-kiáⁿ ê piáⁿ-chhùi , 29  Iâ-so͘ kā i kóng ,  In-ūi chit kù ōe lí thang tò-khì ,  kúi í-keng lī-khui lí ê cha-bó͘-kiáⁿ chhut-khì , 30  Hū-jîn-lâng tò-khì in tau ,  khòaⁿ-kìⁿ cha-bó͘-kiáⁿ tó tī bîn-chhn̂g ,  kúi í-keng chhut-khì , 31  Iâ-so͘ koh tùi Chhui-lô ê kéng-kài ,  keng-kè Se-tùn ,  tùi Te-ka-pho-lī kéng ê tiong-ng ,  kàu Ka-lī-lī hái , 32  Ū lâng chhōa chi̍t ê chhàu-hī-lâng kòa tiuh-chi̍h-kun ê chiū-kūn I ,  kiû I kā i hōaⁿ chhiú , 33  Iâ-so͘ chhōa hit lâng lī-khui chèng lâng kàu piⁿ-thâu ,  chiū ēng chńg-thâu-á thàm i siang-pêng ê hī-khang ,  koh phùi-nōa lâi bong i ê chi̍h , 34  ǹg thiⁿ thó͘-khùi ,  kā i kóng ,  Í-hoat-tāi ,  chiū-sī kóng ,  Khui , 35  I siang-pêng ê hī-khang chiū khui ,  chi̍h-kun iā tháu ,  kóng ōe bêng-bêng , 36  Iâ-so͘ kéng-kài in bo̍h-tit kā lâng kóng ;  chóng-sī ná kéng-kài ,  in ná pò-iông , 37  Iā put-chí kî-koài kóng ,  I só͘ chòe lóng sī hó ,  hō͘ chhàu-hī-lâng ê thiaⁿ-kìⁿ ,  é-káu ê kóng ōe , 
