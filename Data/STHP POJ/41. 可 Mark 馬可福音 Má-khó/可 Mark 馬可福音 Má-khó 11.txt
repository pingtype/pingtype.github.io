1 In kiâⁿ kūn Iâ-lō͘-sat-léng ,  kàu Kaⁿ-ná soaⁿ-piⁿ ê Pek-hoat-kî kap Pek-tāi-nî ê sî , 2  Iâ-so͘ chhe nn̄g ê ha̍k-seng ,  kā in kóng ,  Lín khì tùi-bīn ê hiuⁿ-siā ,  í-keng ji̍p-khì chiū beh tú-tio̍h chi̍t chiah lû-á pa̍k tī hia ,  iáu-bē bat ū lâng khiâ ê ;  tháu-khui kā i khan lâi , 3  Nā ū lâng mn̄g lín kóng ,  Siáⁿ-sū chòe án-ni? lín chiū tio̍h kóng ,  Chú khiàm-ēng i ;  liâm-piⁿ beh hō͘ i tò-lâi chia , 4  Nn̄g lâng chiū khì ,  tú-tio̍h chi̍t chiah lû-á ,  tī lō͘-ni̍h ê oat-kak ,  pa̍k tī mn̂g-gōa ,  chiū tháu i , 5  Piⁿ-thâu khiā ê lâng ū-ê kóng ,  Lín tháu lû-á beh siáⁿ-sū?6  In chiàu Iâ-so͘ só͘ kóng ê kā in kóng ;  hiah ê lâng chiū pàng hō͘ i khì , 7  In chiū khan lû-á chiū-kūn Iâ-so͘ ,  sòa ēng ka-kī ê saⁿ phoa̍h tī hit téng-bīn ;  Iâ-so͘ chiū khiâ i , 8  Ū chōe-chōe lâng ēng in ê saⁿ pho͘ tī lō͘-ni̍h ;  iā ū-ê ēng chhiū-ki ,  chiū-sī tùi hn̂g-ni̍h só͘ chhò lâi ê , 9  Chêng kiâⁿ āu tè ê kiò kóng ,  Hô-sàn-ná ,  tī Chú ê miâ lâi ê ,  eng-kai tit-tio̍h o-ló ; 10  hit-ê teh-beh lâi ê kok ,  chiū-sī lán ê chó͘-kong Tāi-pi̍t ê kok ,  eng-kai tit-tio̍h o-ló ah ;  tī chì-koâiⁿ ê ūi ah ,  Hô-sàn-ná , 11  Iâ-so͘ ji̍p Iâ-lō͘-sat-léng ,  ji̍p tiān-tn̂g ;  sì-kè khòaⁿ ta̍k hāng ê mi̍h ;  ji̍t í-keng àm ,  chiū kap cha̍p-jī ê ha̍k-seng chhut-khì kàu Pek-tāi-nî , 12  Keh ji̍t ,  in tùi Pek-tāi-nî chhut-lâi ,  Iâ-so͘ iau , 13  Hn̄g-hn̄g khòaⁿ-kìⁿ chi̍t châng bû-hoa-kó chhiū ū hio̍h ,  chiū khì khòaⁿ tī hit téng-bīn ū só͘ tit-tio̍h bô ;  í-keng kàu ,  kèng-jiân bô só͘ tit-tio̍h ,  chí ū hio̍h nā-tiāⁿ ;  in-ūi m̄ sī bû-hoa-kó ê sî ; 14  chiū tùi hit châng chhiū kóng ,  Taⁿ liáu-āu éng-éng bô lâng chia̍h-tio̍h lí ê ké-chí ,  I ê ha̍k-seng iā thiaⁿ-kìⁿ , 15  In kàu Iâ-lō͘-sat-léng ,  Iâ-so͘ ji̍p tiān ;  chiū kóaⁿ-chhut tiān-lāi bóe-bōe ê lâng ,  chhia-tó ōaⁿ chîⁿ ê lâng ê toh ,  kap bōe chíⁿ-á ê lâng ê í ; 16  sòa m̄ chún lâng tòa khì-kū tùi tiān-ni̍h keng-kè , 17  Koh kà-sī in kóng ,  Kiám bô kì-chài kóng ,  Góa ê chhù beh chheng chòe bān pang kî-tó ê chhù mah? nā-sī lín hō͘ i chòe chha̍t-siū , 18  Chiah ê chè-si-thâu kap keng-ha̍k-sū thiaⁿ-kìⁿ ,  chiū chhē-khòaⁿ thang cháiⁿ-iūⁿ lâi bia̍t I ,  in-ūi kiaⁿ I ;  sī chèng lâng lóng kî-koài I ê kà-sī , 19  Ta̍k ê-hng Iâ-so͘ chhut siâⁿ khì , 20  Chá-khí sî in tùi hia keng-kè ,  chiū khòaⁿ-kìⁿ hit châng bû-hoa-kó chhiū kun-ki lóng ko͘-tâ-khì , 21  Pí-tek kì-tit chiū kā I kóng ,  Lia̍p-pí ,  lí khòaⁿ ,  lí só͘ chiù-chó͘ ê bû-hoa-kó chhiū í-keng ta-khì , 22  Iâ-so͘ ìn kóng ,  Lín tio̍h sìn Siōng-tè , 23  Góa si̍t-chāi kā lín kóng ,  Hoān-nā kā chit ê soaⁿ kóng ,  Sóa-khì ,  hiat tī hái-ni̍h ,  sim-lāi bô giâu-gî ,  to̍k-to̍k sìn i só͘ kóng ê tek-khak chiâⁿ ,  chiū beh kā i chiâⁿ , 24  Só͘-í góa kā lín kóng ,  Kìⁿ-nā lín só͘ kî-tó lâi kiû ê ,  tio̍h sìn sī í-keng tit-tio̍h ,  chiū beh kā lín chiâⁿ , 25  Kìⁿ-nā lín khiā-teh kî-tó ê sî siūⁿ-tio̍h ū lâng tek-chōe lí sím-mi̍h ,  chiū tio̍h sià-bián i ;  hō͘ lín tī thiⁿ-ni̍h ê Pē iā siá-bián lín ê kè-sit , 26 27  In koh kàu Iâ-lō͘-sat-léng ;  Iâ-so͘ tī tiān-lāi teh kiâⁿ ê sî ,  hiah ê chè-si-thâu keng-ha̍k-sū kap tiúⁿ-ló chiū-kūn I kóng , 28  Lí ēng sím-mi̍h koân kiâⁿ chiah ê sū? koh chī-chūi hō͘ lí chit ê koân thang kiâⁿ i ah?29  Iâ-so͘ chiū kā in kóng ,  Góa iā mn̄g lín chi̍t kù ōe ;  lín nā ìn góa ,  góa chiah beh kā lín kóng góa ēng sím-mi̍h koân kiâⁿ chiah ê sū , 30  Iok-hān ê sóe-lé sī tùi thiⁿ á-sī tùi lâng ah? lín tio̍h ìn góa , 31  In saⁿ-kap gī-lūn kóng ,  Nā kóng ,  Tùi thiⁿ ,  I beh kóng ,  Án-ni lín siáⁿ-sū m̄ sìn i?32  Nā kóng ,  Tùi lâng , —in chiū kiaⁿ peh-sìⁿ ,  in-ūi chèng lâng si̍t-chāi lia̍h Iok-hān chòe sian-ti , 33  Chiū ìn Iâ-so͘ kóng ,  Goán m̄ chai ,  Iâ-so͘ chiū kā in kóng ,  Góa iā bô beh kā lín kóng góa sī ēng sím-mi̍h koân kiâⁿ chiah ê sū , 
