1 Kè nn̄g ji̍t chiū-sī pôaⁿ-kè kap tû-kàⁿ ê choeh ,  chiah ê chè-si-thâu kap keng-ha̍k-sū chhē-khòaⁿ tio̍h ēng sím-mi̍h khúi-kè lia̍h Iâ-so͘ lâi hāi-sí I , 2  In-ūi kóng ,  Tng choeh-kî m̄ thang ,  kiaⁿ-liáu peh-sìⁿ ū jiáu-loān , 3  Iâ-so͘ tī Pek-tāi-nî ,  thái-ko Se-bûn ê chhù ;  chē toh ê sî ū hū-jîn-lâng lâi ,  tòa ge̍k-pân ,  lāi-bīn tóe ke̍k kùi-khì chin ê ná-ta̍t hiuⁿ-iû ,  khà-phòa ge̍k-pân ,  piàⁿ tī Iâ-so͘ ê thâu-khak , 4  Ū kúi-nā lâng siū-khì ,  saⁿ-kap kóng ,  Án-ni phòa-hùi chit ê hiuⁿ-iû ū sím-mi̍h lō͘-ēng?5  In-ūi chit ê hiuⁿ-iû ōe bōe-tit gûn-á saⁿ-pah gōa ê ,  lâi hō͘ sòng-hiong lâng ,  Chiū m̄ goān i , 6  Nā-sī Iâ-so͘ kóng ,  Chhut-chāi i ;  lín siáⁿ-sū thiau-lân i? i só͘ kiâⁿ lâi khoán-thāi góa ê sī hó sū , 7  In-ūi siông-siông ū sòng-hiong lâng kap lín tī-teh ,  ài hó khoán-thāi in ,  put-koán sî lóng ōe ;  nā-sī góa bô siông-siông kap lín tī-teh , 8  Chit ê hū-jîn-lâng sī chīn i só͘ ōe ê lâi chòe ;  i tāi-seng chiong iû boah góa ê seng-khu ,  lâi pī-pān bâi-chòng , 9  Góa si̍t-chāi kā lín kóng ,  Phó͘ thiⁿ-ē bô lūn sím-mi̍h só͘-chāi thoân hok-im ,  iā beh kóng-khí chit ê hū-jîn-lâng só͘ kiâⁿ ,  lâi kì-liām i , 10  Cha̍p-jī ê ha̍k-seng ê chi̍t ê ,  Ka-lio̍k lâng Iû-tāi ,  khì kìⁿ hiah ê chè-si-thâu ,  beh chiong Iâ-so͘ kau hō͘ in , 11  In thiaⁿ-kìⁿ chiū hoaⁿ-hí ,  koh ún beh hō͘ i gûn ,  I chiū chhē-khòaⁿ ū sím-mi̍h ki-hōe thang chiong Iâ-so͘ kau hō͘ in , 12  Tû-kàⁿ-choeh ê thâu chi̍t ji̍t ,  chiū-sī thâi pôaⁿ-kè-choeh ê iûⁿ-ko ê ji̍t ,  ha̍k-seng mn̄g I kóng ,  Lí ài goán khì sím-mi̍h só͘-chāi pī-pān hō͘ lí chia̍h pôaⁿ-kè-choeh ah?13  Iâ-so͘ chhe nn̄g ê ha̍k-seng ,  kā in kóng ,  Lín ji̍p siâⁿ ,  chiū ū chi̍t lâng tòa chúi-pân beh tú-tio̍h lín ,  lín tio̍h tè i khì ; 14  tī i só͘ ji̍p ê só͘-chāi kā hit ê ke-chú kóng ,  Sian-siⁿ kóng ,  Góa ê kheh-thiaⁿ tī tá-lo̍h ,  góa beh tī hia kap góa ê ha̍k-seng chia̍h pôaⁿ-kè-choeh , 15  I beh ēng lâu-téng chi̍t keng tōa thiaⁿ ,  pâi-siat piān-piān ,  hō͘ lín khòaⁿ ;  lín tī hia thang ūi-tio̍h lán tāi-seng pī-pān , 16  Ha̍k-seng chhut-khì ji̍p siâⁿ ;  kì-jiân tú-tio̍h chiàu I só͘ kā in kóng ê ;  chiū pī-pān pôaⁿ-kè-choeh , 17  Kàu ji̍t àm Iâ-so͘ kap cha̍p-jī ê ha̍k-seng lâi , 18  Chē teh chia̍h ê sî ,  Iâ-so͘ kóng ,  Góa si̍t-chāi kā lín kóng ,  Lín tiong-kan chi̍t lâng ,  kap góa saⁿ-kap chia̍h ê ,  beh bōe góa , 19  Chèng lâng iu-būn ,  chi̍t-ê chi̍t-ê mn̄g I kóng ,  Chóng bô sī góa o͘h?20  I kā in kóng ,  Cha̍p-jī ha̍k-seng ê chi̍t-ê ,  kap góa saⁿ-kap ùn tī pôaⁿ-ni̍h ê ,  chiū-sī , 21  In-ūi Jîn-chú tò-khì ,  chiàu só͘ kì-chài chí I ê ōe ;  nā-sī bōe Jîn-chú ê ū chai-ē ah! hit lâng bô chhut-sì khah hó , 22 In teh chia̍h ê sî ,  Iâ-so͘ the̍h piáⁿ chiok-siā ,  chiū peh-phòa hō͘ in ,  kóng ,  The̍h-khì ,  chit-ê sī góa ê seng-khu , 23  Phâng poe chiok-siā hō͘ in ;  in lóng lim , 24  Iâ-so͘ kā in kóng ,  Chit-ê sī góa ê huih ,  chiū-sī bêng-iok ê huih ,  ūi-tio̍h chōe-chōe lâng lâi lâu-chhut ê , 25  Góa si̍t-chāi kā lín kóng ,  Taⁿ liáu-āu góa bô koh lim phû-tô ê chiap ,  thèng-hāu hit ji̍t góa lim hit ê sin ê tī Siōng-tè ê kok , 26  Í-keng gîm si ,  chiū chhut-lâi ,  khì Kaⁿ-ná soaⁿ , 27  Iâ-so͘ kā in kóng ,  Lín lóng beh siū that-gāi ;  in-ūi ū kì-chài kóng ,  Góa beh phah bo̍k-chiá ,  iûⁿ chiū sì-sòaⁿ ; 28  nā-sī góa koh-oa̍h liáu-āu beh tāi-seng lín khì Ka-lī-lī , 29  Pí-tek kā I kóng ,  Chèng lâng sui-jiân siū that-gāi ,  nā-sī góa bô án-ni , 30  Iâ-so͘ kā i kóng ,  Góa si̍t-chāi kā lí kóng ,  Kin-á-ji̍t chiū-sī tī kim-mî ,  koe thî jī lo̍h ê tāi-seng ,  lí beh saⁿ pái m̄ jīn góa , 31  Pí-tek chīn-la̍t kóng ,  Góa chiū nā tio̍h kap lí sí ,  iā koat-toàn bô m̄ jīn lí ,  Chèng lâng iā lóng sī án-ni kóng , 32  Saⁿ-kap kàu chi̍t só͘-chāi ,  miâ kiò Khek-se-má-nî ,  Iâ-so͘ kā I ê ha̍k-seng kóng ,  Lín chē tòa chia ,  thèng-hāu góa kî-tó , 33  Chiū tòa Pí-tek ,  Ngá-kok ,  Iok-hān ,  kap I saⁿ-kap khì ;  Iâ-so͘ gông-ngia̍h chhám-chhoeh , 34  Kā in kóng ,  Góa ê sim chin iu-būn kàu beh sí ;  lín tio̍h tòa chia lâi kéng-séng , 35  Lio̍h-á chìn-chèng phak tī tōe-ni̍h ,  kî-kiû nā ōe chòe-tit ,  chiū hō͘ I bián tú-tio̍h chit ê sî , 36  Koh kóng ,  A-pà Pē ah ,  lí bān sū lóng ōe ,  goān lí hō͘ chit ê poe lī-khui góa ,  Chóng-sī m̄ sī chiàu góa só͘ ài ;  sī chiàu lí só͘ ài , 37  Koh lâi ,  khòaⁿ-kìⁿ in teh khùn ,  chiū kā Pí-tek kóng ,  Se-bûn ,  lí teh khùn mah? Bōe-ōe kéng-séng chi̍t sî kú mah?38  Lín tio̍h kéng-séng kî-tó ,  bián-tit ji̍p tī bê-he̍k ;  sim-sîn kam-goān ,  nā-sī jio̍k-thé nńg-chiáⁿ , 39  Koh-chài khì kî-tó ,  iā sī kóng hiah ê ōe , 40  Koh lâi khòaⁿ-kìⁿ in teh khùn ,  in-ūi in ê ba̍k-chiu chin siap ;  in iā m̄ chai tio̍h ìn cháiⁿ-iūⁿ , 41  Tē saⁿ pái lâi kā in kóng ,  Taⁿ thang khùn lâi an-hioh lah ;  hó lah ,  sî kàu lah ,  Jîn-chú siū bōe tī chōe-jîn ê chhiú lah , 42  Khí-lâi saⁿ-kap khì ;  lí khòaⁿ ,  bōe góa ê lâng kūn lah , 43  Iáu teh kóng ê sî ,  liâm-piⁿ ū cha̍p-jī ê ha̍k-seng ê chi̍t-ê ,  Iû-tāi ,  lâi ,  iā ū kui tīn lâng kia̍h to kap thûi-á ,  tùi chè-si-thâu ,  keng-ha̍k-sū kap tiúⁿ-ló hia saⁿ-kap lâi , 44  Bōe I ê bat kap in thò àm-hō kóng ,  Góa kā I chim ê ,  hit lâng chiū-sī ,  lín thang lia̍h I ,  sòe-jī thoa I khì , 45  Í-keng kàu ,  chek-sî chiū-kūn Iâ-so͘ ;  kóng ,  Lia̍p-pí ;  chiū ti̍t-ti̍t kā I chim , 46  In chiū hē chhiú lia̍h I , 47  Piⁿ-thâu khiā ê chi̍t lâng pu̍ih to ,  thâi chè-si-thâu ê lô͘-po̍k ,  siah-khì i chi̍t-ê hī-á , 48  Iâ-so͘ kā in kóng ,  Lín kia̍h to kap thûi-á chhut-lâi lia̍h góa ,  chhin-chhiūⁿ beh lia̍h chha̍t mah?49  Góa ji̍t-ji̍t tī tiān-lāi kà-sī lâng ,  kap lín saⁿ-kap tī-teh ,  lín bô lia̍h góa ; 50  chóng-sī án-ni chiū-sī beh èng-giām sèng-keng ,  Ha̍k-seng lóng lī-khui I cháu , 51  Ū chi̍t ê siàu-liân lâng thǹg-theh moa iù-tōe pò͘ tè Iâ-so͘ ;  in lia̍h i ; 52  chiū khì-sak iù-tōe pò͘ ,  thǹg-theh lâi cháu , 53  Hiah ê lâng tòa Iâ-so͘ kàu chè-si-thâu ê só͘-chāi ;  iā ū chèng chè-si-thâu ,  tiúⁿ-ló ,  keng-ha̍k-sū lóng lâi kap i saⁿ-kap chū-chi̍p , 54  Pí-tek hn̄g-hn̄g tè Iâ-so͘ ,  kàu chè-si-thâu ê īⁿ ,  ji̍p lāi-bīn ,  kap hiah ê chhe-ia̍h chē-teh hang-hé , 55  Chiah ê chè-si-thâu kap choân kong-hōe chhē kan-chèng kong-kek Iâ-so͘ ,  beh hō͘ I sí ,  iā bô tit-tio̍h , 56  In-ūi lām-sám kan-chèng lâi kong-kek I ê chōe-chōe ,  nā-sī in só͘ kan-chèng ê bô tùi-tâng , 57  Iā ū kúi-nā lâng khí-lâi ,  lām-sám kan-chèng I kóng , 58  Goán bat thiaⁿ-kìⁿ I kóng ,  Góa beh húi-hoāi chit keng lâng ê chhiú só͘ khí ê tiān ,  saⁿ-ji̍t lāi koh khí chi̍t keng ,  m̄-sī lâng ê chhiú só͘ khí ê , 59  In kan-chèng án-ni iā bô tùi-tâng , 60  Chè-si-thâu khí-lāi khiā tī tiong-kan ,  mn̄g Iâ-so͘ kóng ,  Lí lóng bô ìn mah? Chiah ê lâng só͘ kan-chèng lí ê sī sím-mi̍h?61  Iâ-so͘ chēng-chēng lóng bô ìn ,  Chè-si-thâu koh mn̄g I kóng ,  Lí sī thang o-ló ê ê Kiáⁿ ,  Ki-tok ,  á m̄ sī?62  Iâ-so͘ kóng ,  Góa sī ;  lín beh khòaⁿ-kìⁿ Jîn-chú chē tī ū koân-lêng ê ê tōa pêng ,  kap thiⁿ ê hûn lâi , 63  Chè-si-thâu thiah-li̍h ka-kī ê saⁿ ,  kóng ,  Lán iáu khiàm sím-mi̍h kan-chèng ah?64  Lín í-keng thiaⁿ-kìⁿ I ê chhiàm-koân siat-to̍k lah ;  lín phah-sǹg àn-cháiⁿ-iūⁿ? In lóng gí I kai sí , 65  Hit sî ū lâng chiū phùi-nōa I ,  ng I ê bīn ,  ēng kûn-thâu-bú cheng I ,  kā I kóng ,  Lí tio̍h chòe sian-ti lâi kóng ,  Hiah ê chhe-ia̍h tòa-khì ,  ēng chhiú phah I , 66  Pí-tek tī ē-bīn gōa īⁿ ê sî ū chè-si-thâu chi̍t ê lú-pī lâi ; 67  khòaⁿ-kìⁿ Pí-tek teh hang-hé siòng i kóng ,  Lí iā bat kap hit ê Ná-sat-le̍k lâng Iâ-so͘ chòe tīn , 68  I m̄ jīn kóng ,  Góa m̄ chai ,  iā bōe hiáu-tit lí teh kóng sím-mi̍h ,  Chiū chhut-khì kàu chêng īⁿ ,  Koe chiū thî , 69  Hit ê lú-pī khòaⁿ-kìⁿ i ,  koh kā piⁿ-á khiā ê lâng kóng ,  Chit-ê iā sī sio̍k tī in ê tóng ,  I koh m̄ jīn , 70  Koh tiap-á-kú piⁿ-á khiā ê koh kā Pí-tek kóng ,  Lí sio̍k in ê tóng ;  in-ūi lí sī Ka-lī-lī lâng , 71  I chiū chiù-chó͘ koh chiù-chōa kóng ,  Lín só͘ kóng hit ê lâng góa m̄ bat I , 72  Koe chek-sî thî jī lo̍h ,  Pí-tek chiū kì-tit Iâ-so͘ só͘ kā i kóng ê ōe ,  kóng ,  Koe thî jī lo̍h ê tāi-seng ,  lí beh saⁿ pái m̄ jīn góa ;  siūⁿ-tio̍h chiū thî-khàu , 
