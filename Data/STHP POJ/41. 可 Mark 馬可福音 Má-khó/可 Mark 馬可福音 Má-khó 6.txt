1 Iâ-so͘ tùi hia chhut-khì ,  kàu I ê pún-hiuⁿ ,  I ê ha̍k-seng tè I , 2  Kàu an-hioh-ji̍t chiū tī hōe-tn̂g kà-sī lâng ,  Chōe-chōe lâng thiaⁿ-kìⁿ chiū kî-koài kóng ,  Chit ê lâng tùi tá-lo̍h ōe án-ni ah? Koh ,  só͘ siúⁿ-sù hō͘ I ê tì-hūi sī sím-mi̍h ah? iā ū án-ni ê tōa koân-lêng tùi I ê chhùi chhut ,  sī cháiⁿ-iūⁿ?3  Chit-ê kiám m̄ sī ba̍k-kang mah? kiám m̄ sī Má-lī-a ê kiáⁿ ,  Ngá-kok ,  Iok-se ,  Iû-tāi ,  Se-bûn ê hiaⁿ-tī mah? I ê chí-bē kiám m̄ sī kap lán tī chia mah? In chiū iàm-chiān I , 4  Iâ-so͘ chiū kā in kóng ,  Sian-ti tī pún-hiuⁿ ,  chong-cho̍k ,  ka-kī ê ke í-gōa ,  bô m̄ chun-kùi , 5  I tī hia bōe-tit kiâⁿ sím-mi̍h koân-lêng ,  put-kò ēng chhiú hōaⁿ kúi-nā ê pīⁿ lâng ,  lâi i-hó in , 6  Koh kî-koài in m̄ sìn ,  Chiū sì-kè kiâⁿ hiah ê hiuⁿ-siā ,  kà-sī lâng , 7  Iâ-so͘ tiàu cha̍p-jī ê ha̍k-seng lâi ,  chiū chhe in chi̍t tùi chi̍t tùi chhut-khì ,  siúⁿ-sù in ū koân lâi chè-ap hiah ê siâ-sîn ; 8  koh hoan-hù in bo̍h-tit tòa lō͘-hùi ,  to̍k-to̍k chi̍t ki koáiⁿ-á ,  bo̍h-tit kan-niû ,  bo̍h-tit tah-liân ,  bo̍h-tit khǹg chîⁿ tī io-tòa ; 9  tio̍h chhēng chhut-lō͘ ê ôe ;  iā bo̍h-tit chhēng nn̄g niá saⁿ , 10  Koh kā in kóng ,  Kìⁿ-nā lín só͘ ji̍p ê chhù ,  tio̍h tòa tī hia ,  ti̍t-kàu lī-khui hit ê tōe-hng ê sî , 11  Bô lūn sím-mi̍h só͘-chāi m̄ chiap-la̍p lín ,  m̄ thiaⁿ lín ê ,  kàu lī-khui hia ê sî ,  tio̍h pōaⁿ-khì kha-chiah-tóe ê thô͘-hún ,  lâi tùi in chòe kan-chèng , 12  In chiū chhut-khì soan-thoân ,  kóng lâng tio̍h hoán-hóe , 13  In iā kóaⁿ-chhut chōe-chōe kúi ,  ēng iû boah chōe-chōe phòa-pīⁿ ê lâng ,  i-hó in , 14  Hi-lu̍t ông thiaⁿ-kìⁿ ,  in-ūi Iâ-so͘ ê miâ-siaⁿ í-keng chhut ;  chiū kóng ,  Kiâⁿ sóe-lé ê Iok-hān tùi sí-lâng tiong koh-oa̍h ,  só͘-í ū chiah ê koân-lêng tùi i hián-chhut , 15  Nā-sī ū pa̍t lâng kóng ,  Sī Í-lī-a ,  Koh ū lâng kóng ,  Sī sian-ti ,  chhin-chhiūⁿ sian-ti tiong ê chi̍t-ê , 16  Chóng-sī Hi-lu̍t thiaⁿ-kìⁿ chiū kóng ,  Góa só͘ thâi-thâu ê Iok-hān í-keng koh-oa̍h , 17  In-ūi Hi-lu̍t ka-kī bat chhe lâng lia̍h Iok-hān ,  pa̍k i tī kaⁿ-ni̍h ,  sī ūi-tio̍h Hi-lu̍t ê hiaⁿ-tī Hui-le̍k ê bó͘ Hi-lô-tí ê iân-kò͘ ;  in-ūi Hi-lu̍t ū chhōa i , 18  Sī Iok-hān bat kā Hi-lu̍t kóng ,  Lí chhōa hiaⁿ-tī ê bó͘ sī put-kai , 19  Hi-lô-tí chiū oàn-hūn Iok-hān ,  ài thâi i ,  iā bōe tit-tio̍h , 20  In-ūi Hi-lu̍t chai Iok-hān ê chòe-lâng gī koh sèng ,  só͘-í kiaⁿ-ùi ,  lâi pó-hō͘ i ;  thiaⁿ i ê ōe ,  chiū tōa-tōa tiû-tû ,  iā hoaⁿ-hí thiaⁿ i , 21  Tn̄g-tio̍h hó ki-hōe ê ji̍t ,  chiū-sī Hi-lu̍t tī siⁿ-ji̍t pān-toh ,  chhiáⁿ hiah ê tōa koaⁿ ,  chhian-chóng ,  kap Ka-lī-lī chun-kùi ê lâng , 22  Hi-lô-tí chhin-siⁿ ê cha-bó͘-kiáⁿ ji̍p-khì thiàu-bú ,  hō͘ Hi-lu̍t kap tâng-toh ê lâng lóng hoaⁿ-hí ;  ông chiū kā cha-bó͘ gín-ná kóng ,  Kìⁿ-nā lí só͘ ài ê ,  kiû góa ,  góa beh hō͘ lí , 23  Koh kap i chiù-chōa kóng ,  Kìⁿ-nā lí só͘ kiû góa ê ,  sui-jiân góa kok ê chi̍t pòaⁿ ,  góa iā beh hō͘ lí , 24  Cha-bó͘ gín-ná chhut-khì kā i ê lāu-bú kóng ,  Góa beh kiû sím-mi̍h? Ìn kóng ,  Kiâⁿ sóe-lé Iok-hān ê thâu-khak , 25  Cha-bó͘ gín-ná liâm-piⁿ cháu ji̍p-khì ,  kìⁿ ông kiû kóng ,  Góa ài lí chiong kiâⁿ sóe-lé Iok-hān ê thâu-khak tóe tī pôaⁿ-ni̍h chek-sî hō͘ góa , 26  Ông chiū tōa iu-būn ;  chóng-sī ūi-tio̍h i só͘ chiù ê chōa ,  koh ū tâng-toh ê lâng tī-teh ,  só͘-í m̄ ài the-sî , 27  Ông chek-sî chhe chi̍t ê sī-ōe ,  hoan-hù chhú i ê thâu-khak lâi ; 28  i chiū khì kaⁿ-ni̍h ,  thâi i ê thâu ,  tóe i ê thâu-khak tī pôaⁿ-ni̍h ,  phâng lâi hō͘ cha-bó͘ gín-ná ,  cha-bó͘ gín-ná chiū hō͘ i ê lāu-bú , 29  Iok-hān ê ha̍k-seng thiaⁿ-kìⁿ ,  chiū lâi siu i ê sin-si ,  bâi-chòng tī bōng-ni̍h , 30  Sù-tô͘ chū-chi̍p chiū-kūn Iâ-so͘ ,  chiong in só͘ kiâⁿ só͘ kà-sī ê lóng kā I kóng , 31  Iâ-so͘ kā in kóng ,  Lín ka-kī kap góa lâi khì khòng-iá ê só͘-chāi ,  hioh-khùn tiap-á-kú ,  In-ūi óng-lâi ê lâng chōe ,  liân chia̍h iā bōe kò͘-tit , 32  In chiū chiūⁿ chûn ,  khì khòng-iá ê só͘-chāi ,  ka-kī tòa , 33  Chèng lâng khòaⁿ-kìⁿ in khì ,  ū chōe-chōe lâng chai ;  chiū tùi ta̍k ê siâⁿ pō͘-kiâⁿ saⁿ-kap cháu ,  tāi-seng in kàu , 34  Iâ-so͘ chhut-khì khòaⁿ-kìⁿ kui tōa tīn ê lâng ,  chiū lîn-bín i ,  in-ūi in chhin-chhiūⁿ iûⁿ bô bo̍k-chiá ;  chiah ēng chōe-chōe hāng kà-sī in , 35  Ji̍t beh lo̍h ,  I ê ha̍k-seng chiū-kūn I kóng ,  Chia chiū-sī khòng-iá ,  ji̍t beh lo̍h lah ; 36  chhiáⁿ sì-sòaⁿ chèng lâng ,  hō͘ in khì chiu-ûi ê hiuⁿ-siā ,  ka-kī bóe mi̍h thang chia̍h , 37  I ìn kóng ,  Lín hō͘ in chia̍h ,  In kā I kóng ,  Chóng bô goán ēng nn̄g pah ê gûn-á khì bóe piáⁿ lâi hō͘ in chia̍h mah?38  I kā in kóng ,  Lín ū piáⁿ jōa chōe ,  khì khòaⁿ-māi ,  Í-keng chai chiū kóng ,  Gō͘ ê piáⁿ ,  nn̄g bé hî , 39  I chiū hoan-hù in hō͘ chèng lâng pâi kui-lia̍t ,  chē tī chhiⁿ-chhùi ê chháu-po͘ , 40  In chiū hun-tūi lâi chē ,  ū-ê chi̍t-pah ,  ū-ê gō͘-cha̍p , 41  Iâ-so͘ the̍h hit gō͘ ê piáⁿ ,  nn̄g bé hî ,  ǹg thiⁿ lâi chiok-siā ;  peh piáⁿ hō͘ ha̍k-seng lâi pâi tī chèng lâng ê bīn-chêng ;  iā ēng nn̄g bé hî pun hō͘ chèng lâng , 42  In lóng chia̍h kàu pá , 43  Khioh hiah ê piáⁿ-chhùi kap hî-sut móa cha̍p-jī kheng , 44  Chia̍h piáⁿ ê lâng ta-po͘ ê ū gō͘-chheng , 45  Iâ-so͘ liâm-piⁿ pek I ê ha̍k-seng chiūⁿ chûn tāi-seng kè-khì hit pêng hōaⁿ ,  kàu Pek-sài-tāi ,  thèng-hāu I sì-sòaⁿ chèng lâng , 46  Í-keng kap in lī-pia̍t ,  chiū khì soaⁿ-ni̍h kî-tó , 47  Í-keng àm ,  chûn tī hái-tiong ,  chí-ū Iâ-so͘ ka-kī tī hōaⁿ-ni̍h , 48  Khòaⁿ-kìⁿ ha̍k-seng kò-chiúⁿ ,  chin kan-khó͘ ,  in-ūi sī tùi-thâu hong ,  Mî-sî iok-lio̍k sì kiⁿ ,  Iâ-so͘ tùi hái-bīn kiâⁿ chiū-kūn in ,  ài beh tùi in hia kè-khì , 49  In khòaⁿ-kìⁿ I kiâⁿ tī hái-bīn ,  lia̍h chòe koài mi̍h ,  chiū âu-kiò ; 50  in-ūi in lóng khòaⁿ-kìⁿ I ,  chiū chhiⁿ-kiaⁿ ,  Iâ-so͘ liâm-piⁿ kap in kóng ōe ,  kā in kóng ,  An lín ê sim ,  sī góa ,  m̄ bián kiaⁿ , 51  Chiū chiūⁿ chûn chiū-kūn in ;  hong chiū tiāⁿ ;  in sim-lāi put-chí gông-ngia̍h ; 52  in-ūi in bōe hiáu-ngō͘ hit ê piáⁿ ê sîn-jiah ,  iā in ê sim tūn , 53  Kè-khì liáu ,  chiū kàu Kek-nî-sat-le̍k tōe ,  chûn pha tī hōaⁿ-ni̍h , 54  Í-keng lī-khui chûn ,  lâng liâm-piⁿ jīn-tit I , 55  piàn-piàn cháu hit ê tōe-hng ;  thiaⁿ-kìⁿ I tī sím-mi̍h só͘-chāi ,  chiū chiong pho͘-á kng pīⁿ-lâng kàu hia , 56  Kìⁿ-nā I só͘ ji̍p ê hiuⁿ-siā ,  siâⁿ-chhī ,  hiuⁿ-ē ,  in chiong pīⁿ-lâng hē tī koe-chhī ,  kiû I nā sái hō͘ in bong I ê saⁿ-á-ku ê chhiu ;  kìⁿ-nā bong ê lâng lóng tit-tio̍h hó , 
