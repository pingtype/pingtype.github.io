1 Iâ-so͘ koh ji̍p hōe-tn̂g ;  tī hia ū lâng chi̍t chhiú ko͘-tâ ê , 2  In tng-khòaⁿ I tī an-hioh-ji̍t beh i-tī i á bô ;  ì-sù ài beh kò I , 3  I chiū kā chhiú ko͘-tâ ê kóng ,  Khí-lâi ,  khiā tī tiong-ng , 4  Chiū kā in kóng ,  An-hioh-ji̍t kiâⁿ hó ,  kiâⁿ pháiⁿ ,  kiù sìⁿ-miā ,  hāi sìⁿ-miā ,  tá-lo̍h chi̍t hāng sī ha̍p? In chēng-chēng , 5  I chiū siū-khì ,  sì-kè khòaⁿ in ,  iu-būn in ê sim ngī ,  kā hit ê lâng kóng ,  Chhun lí ê chhiú ,  I chiū chhun-khì ,  chhiú chiū hó-hó , 6  Hoat-lī-sài lâng chhut-khì ,  chiū sûi-sî kap Hi-lu̍t ê tóng saⁿ-kap kè-bô͘ kong-kek Iâ-so͘ ,  khòaⁿ thang cháiⁿ-iūⁿ bia̍t I , 7  Iâ-so͘ kap I ê ha̍k-seng thè-khì hái-piⁿ ,  ū kui tōa tīn ê lâng tùi Ka-lī-lī tè I ; 8  iā ū tùi Iû-thài ,  Iâ-lō͘-sat-léng ,  Í-thó͘-mái ,  Iok-tàn hô gōa ,  kap Chhui-lô Se-tùn kéng-lāi kui tōa tīn ê lâng thiaⁿ-kìⁿ I só͘ kiâⁿ hiah-ni̍h tōa ê sū ,  chiū lâi chiū-kūn I , 9  In-ūi lâng chōe ,  I chiū kā I ê ha̍k-seng kóng tio̍h pī-pān chûn-á lâi thèng-hāu ,  bián-tit in oe-khoeh I , 10  In-ūi I bat i-hó chōe-chōe lâng ,  tì-kàu hoān ū phòa-pīⁿ ê pek-óa ,  ài beh bong I , 11  Hiah ê siâ-sîn chi̍t ē khòaⁿ-kìⁿ I ,  chiū phak tī I ê bīn-chêng âu-kiò kóng ,  Lí sī Siōng-tè ê Kiáⁿ , 12  I chia̍p-chia̍p kéng-kài in ,  bo̍h-tit kā I pò-iông , 13  I chiūⁿ soaⁿ ,  chiàu ka-kī só͘ ài lâi tiàu lâng ;  in lâi chiū-kūn I , 14  Chiū siat-li̍p cha̍p-jī lâng ,  thang kap I siông-siông tī-teh ,  iā thang chhe in khì soan-thoân tō-lí , 15  koh ū kóaⁿ kúi ê koân , 16  Chiū chheng Se-bûn chòe Pí-tek , 17  Koh ū Se-pí-thài ê kiáⁿ Ngá-kok ,  kap Ngá-kok ê hiaⁿ-tī Iok-hān ;  chit nn̄g lâng I chheng in chòe Poàn-nî-kî ,  chiū-sī Lûi ê kiáⁿ ; 18  koh ū An-tek-lia̍t ,  Hui-le̍k ,  Pa-to-lô-mái ,  Má-thài ,  To-má ,  A-le̍k-hui ê kiáⁿ Ngá-kok ,  koh Ta̍t-thài ,  kap Ka-ná-nî ê Se-bûn , 19  kap bōe I ê Ka-lio̍k lâng Iû-tāi , 20  Iâ-so͘ ji̍p chhù ,  Chèng lâng koh chū-chi̍p ,  tì-kàu in bōe kò͘-tit chia̍h , 21  I ê chhin-lâng thiaⁿ-kìⁿ ,  chiū chhut-lâi beh kā I lia̍h-teh ;  in-ūi kóng ,  I sī tian-kông , 22  Tùi Iâ-lō͘-sat-léng lo̍h-lâi ê keng-ha̍k-sū kóng ,  I sī hō͘ Pia̍t-se-pok hū-sin ;  koh kóng ,  I sī óa-khò kúi-ông lâi kóaⁿ kúi , 23  I kiò in lâi ,  siat phì-jū kā in kóng ,  Sat-tàn thái-thó ōe kóaⁿ Sat-tàn?24  Kok nā ka-kī cheng-piàⁿ ,  hit ê kok chiū khiā bōe tiâu , 25  Ke nā ka-kī cheng-piàⁿ ,  hit ê ke iā khiā bōe tiâu , 26  Sat-tàn nā khí-lâi ka-kī cheng-piàⁿ ,  i iā khiā bōe tiâu ,  tek-khak ōe bia̍t , 27  Bô lâng ōe ji̍p béng lâng ê chhù lâi kiap i ê ke-hé ;  tio̍h tāi-seng pa̍k hit ê béng lâng ,  jiân-āu chiah beh kiap i ê chhù , 28  Góa si̍t-chāi kā lín kóng ,  Kìⁿ-nā sè-kan lâng só͘ hoān ê chōe ,  kap in só͘ pòng-to̍k it-chhè pòng-to̍k ê ōe ,  lóng beh sià-bián in ; 29  to̍k-to̍k kìⁿ-nā pòng-to̍k Sèng Sîn ê ,  éng-oán bô tit-tio̍h sià-bián ,  chiū-sī hoān-tio̍h éng sè-tāi ê chōe , 30  Che sī in-ūi hiah ê lâng kóng ,  I hoān-tio̍h siâ-sîn , 31  I ê lāu-bú kap I ê hiaⁿ-tī lâi khiā tī gōa-bīn ,  chhe lâng khì kiò I , 32  Ū kui tīn ê lâng ûi I teh chē ;  ū lâng kā I kóng ,  Lí khòaⁿ ,  lí ê lāu-bú kap lí ê hiaⁿ-tī tī gōa-bīn teh chhē lí , 33  I chiū ìn kóng ,  Sím-mi̍h lâng sī góa ê lāu-bú ,  góa ê hiaⁿ-tī ah?34  Chiū sì-kè khòaⁿ hiah ê ûi I teh chē ê lâng kóng , 35  Lí khòaⁿ ,  góa ê lāu-bú kap góa ê hiaⁿ-tī ,  In-ūi kìⁿ-nā kiâⁿ Siōng-tè ê chí-ì ê ,  chiū-sī góa ê hiaⁿ-tī chí-bē kap lāu-bú , 
