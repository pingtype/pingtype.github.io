1 Iâ-so͘ koh kā in kóng ,  góa si̍t-chāi kā lín kóng ,  Khiā-tī chia ê ū lâng iáu-bē sí ,  ōe khòaⁿ-kìⁿ Siōng-tè ê kok ēng koân-lêng lîm-kàu , 2  Kè la̍k ji̍t Iâ-so͘ tòa Pí-tek ,  Ngá-kok ,  Iok-hān ,  lēng-gōa chhōa in peh-chiūⁿ koâiⁿ soaⁿ ,  kan-ta in kap I tī-teh ; 3  tng in ê bīn-chêng hêng-chōng piàn-ōaⁿ ,  I ê saⁿ chhàn-lān ,  ke̍k-kî pe̍h ,  sè-kan phio-pò͘ ê bōe-ōe hō͘ i pe̍h kàu án-ni , 4  Ū Í-lī-a kap Mô͘-se tùi in hián-hiān ,  kap Iâ-so͘ kóng ōe , 5  Pí-tek tùi Iâ-so͘ kóng ,  Lia̍p-pí ,  lán tī chia chin hó ,  goán lâi tah saⁿ keng liâu-á ,  chi̍t keng hō͘ lí ,  chi̍t keng hō͘ Mô͘-se ,  chi̍t keng hō͘ Í-lī-a , 6  Sī i m̄ chai tio̍h cháiⁿ-iūⁿ kóng ,  in-ūi in chin kiaⁿ , 7  Chiū ū hûn tà in ,  koh ū siaⁿ tùi hûn-ni̍h chhut kóng ,  Chit-ê sī góa thiàⁿ ê Kiáⁿ ,  lín tio̍h thiaⁿ I , 8  In hut-jiân sì-kè khòaⁿ ,  bô khòaⁿ-kìⁿ chi̍t lâng ,  chí ū Iâ-so͘ kap in tī hia nā-tiāⁿ , 9  In lo̍h soaⁿ ê sî Iâ-so͘ kìm in kóng ,  Jîn-chú iáu-bē tùi sí-lâng tiong koh-oa̍h ,  bo̍h-tit ēng só͘ khòaⁿ-kìⁿ ê kā lâng kóng , 10  Ha̍k-seng chip chit kù ōe ,  saⁿ-kap gī-lūn khòaⁿ tùi sí-lâng tiong koh-oa̍h ,  chit kù sím-mi̍h ì-sù , 11  Koh mn̄g Iâ-so͘ kóng ,  Keng-ha̍k-sū kóng ,  Í-lī-a tio̍h tāi-seng kàu ,  sī cháiⁿ-iūⁿ?12  I ìn kóng ,  Í-lī-a kó-jiân tāi-seng lâi heng-khí bān hāng sū ;  koh cháiⁿ-iūⁿ kì-chài kóng ,  Jîn-chú tio̍h siū chōe-chōe kan-khó͘ ,  hō͘ lâng khòaⁿ-khin ah?13  Nā-sī góa kā lín kóng ,  Í-lī-a í-keng kàu ,  lâng iā chhut-chāi ì-sù khoán-thāi i ,  lóng chiàu só͘ kì-chài chí i ê ōe , 14  Í-keng kàu ha̍k-seng ê só͘-chāi ,  chiū khòaⁿ-kìⁿ kui tōa tīn lâng ûi in ,  iā ū keng-ha̍k-sū kap in piān-lūn , 15  Lâng khòaⁿ-kìⁿ Iâ-so͘ liâm-piⁿ tōa gông-ngia̍h ,  cháu lâi chiū-kūn I ,  kā I chhéng-an , 16  I mn̄g in kóng ,  Lín kap in piān-lūn sím-mi̍h?17  Chèng lâng tiong chi̍t lâng ìn I kóng ,  Sian-siⁿ ,  góa ū chhōa góa ê kiáⁿ kàu lí chia ,  i hoān-tio̍h é-káu ê sîn ; 18  bô lūn tī sím-mi̍h só͘-chāi lia̍h i ,  chiū kā i siak-tó ;  i chiū lâu-nōa ,  kā-khí ,  koh tâ-lâ-khì ;  góa bat chhiáⁿ lí ê ha̍k-seng kóaⁿ i ,  iā in bōe-ōe , 19  Iâ-so͘ ìn kóng ,  Hàiⁿ ah ,  m̄ sìn ê sè-tāi ah ,  góa beh kap lín tòa jōa kú ah? góa beh thun-lún lín jōa kú ah? Tòa i lâi chiū-kūn góa , 20  In chiū tòa i lâi ,  Chi̍t ē khòaⁿ-kìⁿ Iâ-so͘ ,  hit ê kúi liâm-piⁿ hō͘ i tōa thiu-chhoah ,  chiū tó tī thô͘-kha hoan-lâi hoan-khì lâu-nōa , 21  Iâ-so͘ mn̄g i ê lāu-pē kóng ,  I hoān-tio̍h chit-ê jōa kú lah? Kóng ,  Tùi sòe-hàn ê sî , 22  Ta̍uh-ta̍uh chiong i hiat-lo̍h hé ,  hiat-lo̍h chúi ,  beh bia̍t i ,  Chóng-sī lí nā ōe chòe sím-mi̍h ,  tio̍h lîn-bín lâi pang-chān goán , 23  Iâ-so͘ kā i kóng ,  Cháiⁿ-iūⁿ kóng ,  Lí nā ōe ah? ū sìn ê lâng ,  ta̍k hāng lóng ōe , 24  Gín-ná ê lāu-pē liâm-piⁿ âu-kiò kóng ,  Góa sìn lah ;  góa só͘ sìn bô kàu ê ,  lí tio̍h pang-chān góa , 25  Iâ-so͘ khòaⁿ-kìⁿ kui tīn lâng cháu-óa lâi ,  chiū chek-pī hit ê siâ-sîn ,  kā i kóng ,  Lí é-káu chhàu-hī-lâng ê sîn ah ,  góa bēng-lēng lí lī-khui chit ê lâng ,  bô koh ji̍p i , 26  Hit ê sîn âu-kiò ,  tōa khiú-la̍k i ,  chiah chhut-khì ;  hit ê gín-ná chhin-chhiūⁿ sí chi̍t iūⁿ ,  tì-kàu lâng khah chōe kóng ,  I í-keng sí , 27  Nā-sī Iâ-so͘ khan i ê chhiú ,  hû i khí-lâi ;  i chiū khí-lâi , 28  Ji̍p chhù I ê ha̍k-seng àm-chīⁿ mn̄g I kóng ,  Goán bōe kóaⁿ i sī cháiⁿ-iūⁿ?29  I kā in kóng ,  Nā m̄ sī ēng kî-tó ,  chit lūi chiū bōe tit i chhut , 30  In tùi hia khì keng-kè Ka-lī-lī ,  Iâ-so͘ m̄ ài lâng chai , 31  In-ūi I kà-sī I ê ha̍k-seng ,  kā in kóng ,  Jîn-chú beh siū kè-sàng tī lâng ê chhiú ,  lâng beh hāi-sí I ;  hāi-sí liáu-āu saⁿ ji̍t beh koh-oa̍h , 32  In bōe hiáu-ngō͘ chit ê ōe ,  iā m̄ káⁿ mn̄g I , 33  In lâi kàu Ka-pek-lông ,  Iâ-so͘ tī chhù-lāi mn̄g in kóng ,  Lín tī lō͘-ni̍h gī-lūn sím-mi̍h?34  Ha̍k-seng chēng-chēng ,  in-ūi tī lō͘-ni̍h bat cheng-lūn chī-chūi chòe tōa , 35  I chiū chē-teh ,  kiò cha̍p-jī ê ha̍k-seng ,  kā in kóng ,  Nā ài chòe tāi-seng ê tio̍h chòe chèng lâng ê lō͘-bé ,  iā chòe chèng lâng ê chhe-ēng , 36  Koh chhōa chi̍t ê gín-ná ,  hō͘ i khiā tī tiong-kan ,  sòa phō i ; 37  kā ha̍k-seng kóng ,  Kìⁿ-nā ūi-tio̍h góa ê miâ chiap-la̍p chi̍t-ê chhin-chhiūⁿ chit hō ê gín-ná ê ,  chiū-sī chiap-la̍p góa ;  kìⁿ-nā chiap-la̍p góa ê ,  m̄ sī chiap-la̍p góa ,  chiū-sī chiap-la̍p chhe góa ê , 38  Iok-hān kā Iâ-so͘ kóng ,  Sian-siⁿ ,  goán bat khòaⁿ-kìⁿ chi̍t lâng ēng lí ê miâ kóaⁿ kúi ;  goán chiū kìm-chí i ,  in-ūi i bô tè lán , 39  Iâ-so͘ kóng ,  Bo̍h-tit kìm i ,  in-ūi bô ū lâng hōng góa ê miâ kiâⁿ koân-lêng ,  iā ōe liâm-piⁿ húi-pòng góa , 40  Kìⁿ-nā bô kong-kek lán ê chiū-sī ūi lán , 41  Kìⁿ-nā in-ūi lín sio̍k Ki-tok ,  chiū ēng chi̍t poe chúi hō͘ lín lim ê ,  góa si̍t-chāi kā lín kóng ,  i chiong-lâi bô sit-lo̍h i ê siúⁿ , 42  Kìⁿ-nā hō͘ chiah ê sìn góa ê bî-sòe ê chi̍t-ê khì hoān-chōe ,  hit lâng lêng-khó͘ siū tōa chio̍h-bō pa̍k i ê ām-kún ,  hiat tī hái-ni̍h , 43  Siat-sú lí chi̍t chhiú tì-kàu lí hoān-chōe chiū tio̍h chám-tn̄g i ;  lí lêng-khó͘ phòa-siùⁿ ji̍p tī oa̍h ,  bo̍h-tit nn̄g chhiú khì tē-ge̍k ,  ji̍p bōe hoa ê hé , 44 45  Siat-sú lí chi̍t kha tì-kàu lí hoān-chōe ,  chiū tio̍h chám-tn̄g i ;  lí lêng-khó͘ pái-kha ji̍p oa̍h ,  bo̍h-tit nn̄g kha siū hiat-lo̍h tē-ge̍k , 46 47  Siat-sú lí chi̍t ba̍k tì-kàu lí hoān-chōe ,  chiū tio̍h iah-khì ;  lí lêng-khó͘ chi̍t ba̍k ji̍p tī Siōng-tè ê kok ,  bo̍h-tit nn̄g ba̍k hiat-lo̍h tē-ge̍k ; 48  tī hia in ê thâng bô sí ,  hé bô hoa , 49  In-ūi ta̍k lâng beh ēng hé lâi sīⁿ i , 50  Iâm sī hó ;  iâm nā sit-lo̍h i ê kiâm ,  beh ēng sím-mi̍h lâi ho̍k-tò i ê bī? Lín ê lāi-bīn eng-kai tio̍h ū iâm ;  iā tāi-ke tio̍h saⁿ hô-hó , 
