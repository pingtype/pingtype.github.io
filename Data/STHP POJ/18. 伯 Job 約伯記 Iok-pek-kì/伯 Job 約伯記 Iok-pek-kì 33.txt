1 Iok-pek ah ,  taⁿ chhiáⁿ lí thiaⁿ góa ê ōe ,  Liû-sim thiaⁿ góa it-chhè ê giân-gú , 2 Khòaⁿ ah ,  góa taⁿ khui góa ê chhùi ,  Góa ê chi̍h tī chhùi-lāi teh kóng , 3 Góa ê ōe beh kóng-chhut góa sim-lāi ê chèng-ti̍t ,  Góa ê chhùi-tûn beh láu-si̍t kóng-chhut só͘ chai ê , 4 Siōng-tè ê Sîn chhòng-chō góa ;  Choân-lêng--ê ê khì hō͘ góa tit-tio̍h oa̍h , 5 Lí nā ōe ,  chiū tio̍h ìn góa ,  Khí-lâi khiā pâi-lia̍t tī góa ê bīn-chêng , 6 Khòaⁿ ah ,  góa tī Siōng-tè ê bīn-chêng kap lí chi̍t-iūⁿ ,  Iā sī ēng thô͘ ni̍h-chiâⁿ-ê , 7 Khòaⁿ ah ,  góa bô ēng ui-giâm hō͘ lí kiaⁿ ,  Iā bô ēng góa ê sè-le̍k teh--lí , 8 Lí só͘ kóng-ê ,  góa si̍t-chāi ū thiaⁿ-kìⁿ ,  Iā ū thiaⁿ-kìⁿ lí ê ōe ê siaⁿ ,  kóng , 9 Góa sī chheng-khì ,  bô kè-sit ,  Góa sī chheng-pe̍k ,  tī góa sim-lāi iā bô chōe , 10 Khòaⁿ ah ,  I chhē khàng-khiah lâi kong-kek góa ,  Lia̍h góa chòe I ê tùi-te̍k , 11 I ēng kha-khàu khàu góa ê kha ,  Tì-ì khòaⁿ góa it-chhè ê lō͘ , 12 Khòaⁿ ah ,  kóng kàu che ,  lí sī put-gī ,  góa beh ìn lí ;  In-ūi Siōng-tè pí lâng khah-tōa , 13 Lí siáⁿ-sū kap I saⁿ-chiⁿ? In-ūi I ê sū I lóng bô kóe-bêng , 14 In-ūi Siōng-tè kóng chi̍t-pái ,  Iā nn̄g-pái ,  chóng-sī lâng bô tì-ì , 15 Lâng tó tī bîn-chhn̂g khùn ,  Kàu i khùn tāng-bîn ê sî ,  Tī bîn-bāng-tiong ,  mî--sî ê īⁿ-siōng , 16 I khui in ê hī-khang ,  Khàm-ìn tī in só͘ siū ê kà-sī , 17 Beh hō͘ lâng kóe-ōaⁿ só͘ kè-e̍k ê sū ,  At-chí lâng ê kiau-ngō͘ , 18 Chó͘-chí i ê oa̍h-miā bô lo̍h chhim-khiⁿ ,  Iā i ê sìⁿ-miā bô tùi to-kiàm lâi sí , 19 Lâng tī bîn-chhn̂g--nih siū thàng-thiàⁿ ê kéng-kài ;  Tī i ê kut-lāi chhin-chhiūⁿ kau-chiàn bô soah , 20 Tì-kàu i ê oa̍h-miā iàm-chiān chia̍h-mi̍h ,  I ê sim-sîn iàm-ò͘ⁿ hó-bī , 21 I ê bah siau-sán ,  bô thang khòaⁿ-kìⁿ ;  Pêng-sò͘ bô khòaⁿ-kìⁿ ê kut ,  taⁿ lóng thóng-chhut , 22 I ê sìⁿ-miā kūn tī chhim-khiⁿ ;  I ê oa̍h-miā kūn tī hiah ê bia̍t-bô sìⁿ-miā ê , 23 Nā ū chi̍t ê sù-chiá kap i tī-teh ,  Chiū-sī chi̍t-chheng-tiong ê chi̍t-ê ,  thòe i kóng-ōe-ê ,  Chiong lâng só͘ tio̍h-chòe-ê chí-sī i ; 24 I chiū si-un hō͘ i ,  kóng ,  Kiù i bián-tit lo̍h chhim-khiⁿ ,  Góa í-keng chhē-tio̍h sio̍k-hôe i ê , 25 I ê bah pí gín-ná ê bah khah iù-nńg ;  I beh ho̍k-tò siàu-liân ê ji̍t-chí , 26 I beh kî-tó Siōng-tè ,  Siōng-tè hoaⁿ-hí i ;  Kìⁿ-tio̍h I ê bīn lâi hoaⁿ-hí ;  I koh sǹg hit-lâng chòe-gī , 27 I tī lâng ê bīn-chêng chhiùⁿ-koa kóng ,  Góa ū hoān-chōe ,  tian-tò sī-hui ,  bô lī-ek góa , 28 I kiù-sio̍k góa ê sìⁿ-miā ,  bián-lo̍h chhim-khiⁿ ;  Góa ê oa̍h-miā iā beh khòaⁿ-kìⁿ kng , 29 Khòaⁿ ah ,  chiah ê it-chhè ê sū Siōng-tè kiâⁿ tī lâng ,  Nn̄g-pái ,  saⁿ-pái , 30 Ūi-tio̍h beh tùi chhim-khiⁿ kiù i ê sìⁿ-miā tò-tńg ,  Hō͘ i tit-tio̍h oa̍h-miā ê kng chiò i , 31 Iok-pek ah ,  lí tio̍h àⁿ hī-khang thiaⁿ góa ê ōe ,  Tio̍h chēng-chēng ,  góa chiū beh kóng , 32 Lí nā ū ōe thang kóng ,  chiū ìn góa ;  Chòe lí kóng ,  in-ūi góa ài lia̍h lí chòe gī , 33 Nā bô ,  lí tio̍h thiaⁿ góa kóng ,  lí tio̍h chēng-chēng ,  Góa beh kà lí tì-hūi , 
