1 Thê-bān lâng Í-lī-hoat ìn kóng , 2 Tì-hūi ê lâng kiám beh ēng khang-hu ê tì-sek lâi ìn ,  Á-sī ēng tang-hong chhiong-móa i ê pak-tó͘ mah?3 I kiám beh ēng bô lī-ek ê ōe ,  Kap bô lō͘-ēng ê ōe lâi piān-lūn mah?4 Lí si̍t-chāi hòe-bô kèng-ùi ,  Tī Siōng-tè ê bīn-chêng chó͘-tòng kèng-khiân ê sim , 5 In-ūi lí ê chōe-kòa kà-sī lí ê chhùi ,  Lí kéng khúi-chà ê lâng ê chi̍h , 6 Tēng lí ê chōe--ê sī lí ê chhùi ,  m̄-sī góa ;  Lí ê chhùi-tûn kan-chèng lí ê m̄-tio̍h , 7 Lí sī thâu-chi̍t-ê chhut-sì ê lâng mah? Á-sī pí chiah ê soaⁿ khah tāi-seng siū-chō mah?8 Siōng-tè pì-ba̍t ê chí-ì ,  lí bat thiaⁿ-kìⁿ mah? Tì-hūi kiám sī lí to̍k tit mah?9 Ū sím-mi̍h lí chai ,  goán m̄-chai mah? Á-sī lí bêng-pe̍k ,  goán bô bêng-pe̍k ah?10 Goán tiong-kan ū thâu-mn̂g pe̍h ê ,  kap nî-lāu ê ,  Pí lí ê lāu-pē iáu khah lāu , 11 Siōng-tè ê an-ùi ,  í-ki̍p I un-hô khǹg lí ê ōe ,  Lí khòaⁿ-chòe sió-khóa mah?12 Lí ê sim siáⁿ-sū lia̍h lí khì? Lí ê ba̍k-chiu siáⁿ-sū teh gîn?13 Chiah hō͘ lí ê sîn hoán-tùi Siōng-tè ,  Iā hō͘ lí ê chhùi kóng hiah ê ōe , 14 Sè-kan lâng sī sím-mi̍h ,  ōe sǹg-chòe chheng-khì ah? Hū-jîn-lâng só͘-siⁿ-ê sī sím-mi̍h ,  ōe sǹg-chòe kong-gī mah?15 Khòaⁿ ah ,  Siōng-tè bô sìn-jīm I ê sèng-ê ;  Chiah ê thiⁿ tī I bīn-chêng iā bô chheng-khì , 16 Hô-hòng khó-ò͘ⁿ hú-pāi ê lâng ,  Lim chōe-ok chhin-chhiūⁿ lim-chúi-ê ah?17 Góa beh chí-sī lí ,  lí tio̍h thiaⁿ góa ;  Góa beh kóng-khí só͘ khòaⁿ-kìⁿ ê , 18 (Chiū-sī tì-hūi ê lâng tùi lia̍t-chó͘ só͘ thoân lâi ,  Iā bô ún-ba̍t ê , 19 Chit ê tōe to̍k-to̍k siúⁿ-sù in ;  Iā bô gōa-lâng tùi in tiong-kan keng-kè , )20 Pháiⁿ-lâng it-seng ê ji̍t-chí sī thòng-khó͘ ,  Chiū-sī ūi kiông-pō ê lâng só͘ tiāⁿ-tio̍h ê nî-gia̍h , 21 Thang kiaⁿ ê siaⁿ siông-siông tī i hī-khang ;  Tī pêng-an ê sî ,  húi-bia̍t--ê beh kàu i hia , 22 I m̄-sìn ōe tùi o͘-àm tńg--lâi ;  I hō͘ to-kiàm thèng-hāu i , 23 I sì-kòe liû thó chia̍h ,  kóng ,  Toh-lo̍h ū ah? I chai ū o͘-àm ê ji̍t piān-piān teh thèng-hāu i , 24 Hoān-lān khùn-khó͘ hō͘ i kiaⁿ-hiâⁿ ,  koh iâⁿ i ;  Chhin-chhiūⁿ kun-ông pī-pān chhut tīn chi̍t-iūⁿ , 25 In-ūi i chhun-chhiú kong-kek Siōng-tè ,  Ēng kiau-ngō͘ khòng-kū Choân-lêng--ê , 26 I ēng ngī ê ām-kún ,  kāu ê tîn-pâi ,  Cháu-lâi tí-te̍k Choân-lêng--ê , 27 In-ūi i ê bīn chin pûi ,  I ê io pûi kàu ū lâ , 28 I khiā-khí tī hong-hòe ê siâⁿ ,  Bô lâng khiā-khí ê chhù ,  Chiū-sī tit-beh piàn-chòe thô͘-tui ê , 29 I bōe tit-tio̍h hó-gia̍h ,  châi-bu̍t bōe tn̂g-tn̂g tī-teh ;  In ê thó͘-sán iā bōe siⁿ-thòaⁿ tī tōe--nih , 30 I bōe thoat-lī o͘-àm ;  Hé-iām beh sio-ta i ê ki ,  I beh tùi Siōng-tè chhùi-lāi ê khì lâi bô--khì , 31 I m̄-thang óa-khò hu-ké ,  lâi ka-kī phiàn ;  In-ūi hu-ké beh chiâⁿ-chòe i ê pò-èng , 32 I ê ji̍t-kî bē kàu ê tāi-seng ,  chit ê tāi-chì beh chiâⁿ ;  I ê ki bōe chhiⁿ-chhùi , 33 I beh chhin-chhiūⁿ phû-tô-chhiū ,  i ê lia̍p bē se̍k chiū lak ,  Koh chhin-chhiūⁿ kaⁿ-ná-chhiū lak i ê hoe , 34 Bô khiân-sêng ê lūi tek-khak bô siⁿ-thòaⁿ ,  Pò͘-lō͘--ê ê pò͘-pîⁿ ,  beh hō͘ hé sio--khì , 35 In hoâi-īn chân-hāi ,  siⁿ-chhut chōe-gia̍t ,  Pak-lāi só͘ pī-pān-ê sī khúi-chà , 
