1 Iok-pek ìn kóng , 2 Chit-hō ê ōe ,  góa ū thiaⁿ-kìⁿ chōe-chōe lah ;  Lín ê an-ùi lóng sī hō͘ lâng tò kan-khó͘ , 3 Chit-hō hong-tông ê ōe ,  ū kiông-chīn mah? Ū sím-mi̍h kek-tōng lí lâi ìn mah?4 Góa iā ōe kóng chhin-chhiūⁿ lín chit-hō ê ōe ;  Lín nā tiàm-tī góa ê kéng-gū ,  góa iā ōe tàu kui-kōaⁿ ê ōe lâi kong-kek lín ;  Koh ōe tùi lín iô góa ê thâu , 5 chóng-sī góa ōe ēng chhùi hō͘ lín kian-kò͘ ;  Ēng chhùi-tûn ê an-ùi hō͘ lín kiám-khin , 6 Góa nā kóng-ōe ,  góa ê iu-būn iû-goân bô kiám-khin ;  Góa nā chēng-chēng ,  chiū iu-būn ōe lī-khui góa mah?7 Chóng-sī taⁿ I hō͘ góa khùn-khó͘ ;  Lí hō͘ góa ê tâng-phōaⁿ lī-khui góa , 8 Lí ū lia̍h-tio̍h góa ,  sī thang chòe kan-chèng ,  Góa ê siau-sán khí-lâi kong-kek góa ;  Tng góa ê bīn-chêng chòe kan-chèng , 9 I siū-khì ,  thiah-li̍h góa ,  khún-pek góa ,  I tùi góa kā-khí ;  Góa ê tùi-te̍k ba̍k-chiu kim-kim gîn góa , 10 In tùi góa khui in ê chhùi ,  Siàn góa ê chhùi-phóe lâi lêng-jio̍k góa ;  In chū-chi̍p lâi kong-kek góa , 11 Siōng-tè chiong góa kau-hō͘ put-gī ê lâng ,  Chiong góa hiat tī pháiⁿ-lâng ê chhiú , 12 Góa an-jiân ê sî ,  I kā góa at-chi̍h ,  Ni̍h góa ê ām-kún ,  kā góa siak chhùi-chhùi ;  Koh chhāi góa chòe I ê chìⁿ-pé , 13 I ê chìⁿ sì-bīn ûi góa ,  phòa-li̍h góa ê chōng-hú ;  Iā bô khoan-sù ,  chiong góa ê táⁿ piàⁿ tī tōe--nih , 14 I phah góa ,  phah-liáu koh phah ;  Chhin-chhiūⁿ ióng-sū cháu-lâi kong-kek góa , 15 Góa thīⁿ môa-pò͘ tī góa ê phê-hu ,  Chiong góa ê kak tàm-lo̍h thô͘ , 16 Góa ê bīn in-ūi lâu ba̍k-sái chiū piàn âng ;  Tī góa ê ba̍k-chiu-phê ū sí ê ìm-ńg , 17 Chóng-sī góa ê chhiú bô pō-gio̍k ;  Góa ê kî-tó iā sī chheng-khì , 18 Tōe ah ,  bo̍h-tit jia-khàm góa ê huih ;  goān góa ê âu-kiò bô thêng-hioh ê só͘-chāi , 19 Khòaⁿ ah ,  taⁿ góa ê kan-chèng tī thiⁿ--nih ,  Góa ê pó-jīn-ê tī téng-bīn , 20 Góa ê pêng-iú ki-chhì góa ,  chóng-sī góa ê ba̍k-chiu ǹg Siōng-tè lâu ba̍k-sái , 21 Goān I ǹg Siōng-tè lâi thòe lâng piān-bêng ;  Iā thòe lâng ê kiáⁿ tī i ê chhù-piⁿ piān-bêng , 22 In-ūi koh kè kúi-nā nî ,  góa beh kiâⁿ hit tiâu khì bô koh tò-tńg ê lō͘ , 
