1 Su-a lâng Pí-le̍k-ta̍t ìn kóng , 2 Chiah ê ōe lí beh kóng kàu tī-sî? Lí chhùi-lāi ê ōe chhin-chhiūⁿ kông-hong beh kàu jōa-kú?3 Siōng-tè kiám ū phian-su lâi sím-phòaⁿ? Choân-lêng--ê kiám ū phian-su ,  bô kong-gī?4 Lí ê kiáⁿ-jî nā ū tek-chōe I ,  I kau-hù in tī in ê kè-sit ê chhiú-thâu , 5 Lí nā tì-ì chhē Siōng-tè ,  Koh tùi Choân-lêng--ê kiû un ; 6 Lí nā chheng-khì chèng-ti̍t ,  I beh ūi-tio̍h lí chhíⁿ--khí-lâi ,  Koh hō͘ lí kong-gī ê chhù heng-thong , 7 Lí khí-thâu sui-jiân bî-sòe ,  Kàu-bé beh chin hoat-ta̍t , 8 Chhiáⁿ lí chhâ-mn̄g chêng-tāi ,  Tui-liām in ê lia̍t-chó͘ só͘ chhâ-chhut-ê ; 9 In-ūi lán put-kò sī cha-hng chiah ū ,  m̄-chai pòaⁿ-hāng ;  Lán tī sè-kan ê ji̍t-chí chhin-chhiūⁿ iáⁿ ; 10 In kiám bô kà-sī lí ,  kā lí kóng ,  Kóng-chhut i sim-pak ê ōe?11 Lô͘-úi bô thô͘-bê ,  ōe hoat mah? Lô͘-tek bô chúi ,  ōe tōa châng mah?12 Tng i chhiⁿ-chhùi ,  iáu-bē koah-khí-lâi ,  Pí lóng-chóng ê chháu tāi-seng ko͘-tâ , 13 Kìⁿ-nā bōe-kì-tit Siōng-tè ê lâng ,  i ê lō͘-kèng iā sī án-ni ;  Bô kèng-khiân ê lâng ,  i ê ǹg-bāng beh bô--khì , 14 I só͘ i-óa-ê beh choa̍t-tn̄g ;  I só͘ óa-khò-ê sī ti-tu-bāng , 15 I beh óa-khò chhù ,  chóng-sī chhù beh tó ;  I beh khîⁿ-tiâu chhù ,  chóng-sī chhù bōe kú-tn̂g tī-teh , 16 I siū ji̍t chiò ,  chiū chhiⁿ-chhùi ,  I ê tîn soan kàu móa-hn̂g , 17 I ê kun khûn tī chio̍h-tui ,  Thàu-kàu chio̍h ê só͘-chāi , 18 I nā tùi i ê só͘-chāi tû-khì ,  hit só͘-chāi chiū m̄ sêng-jīn i ,  Kóng ,  Góa bē-bat khòaⁿ-kìⁿ lí , 19 Khòaⁿ ah ,  che chiū-sī i ê lō͘ ê khoài-lo̍k ,  Í-āu beh ū pa̍t-ê tùi tōe--nih siⁿ--chhut-lâi , 20 Khòaⁿ ah ,  Siōng-tè tek-khak bô khì-sak oân-choân ê lâng ,  Iā bô hû-chō͘ kiâⁿ-pháiⁿ ê lâng , 21 I iáu beh hō͘ lí móa-chhùi chhiò-gī-gī ,  Hō͘ lí ê chhùi-tûn chhut hoaⁿ-hí ê siaⁿ , 22 Oàn-hūn lí ê lâng beh móa-sin kiàn-siàu ,  Pháiⁿ-lâng ê pò͘-pîⁿ beh kui tī bô , 
