1 Iok-pek ìn kóng , 2 Bô khùi-la̍t--ê ,  lí ū pang-chān i kàu cháiⁿ-iūⁿ! Chhiú-kut nńg-ê ,  lí ū chín-kiù i kàu cháiⁿ-iūⁿ!3 Lí ū cháiⁿ-iūⁿ kà-sī bû-ti ê lâng ,  Koh tōa hoat-bêng chin-si̍t ê tì-sek?4 Lí tùi chī-chūi kóng-ōe? Chī-chūi ê sîn tùi lí chhut?5 Im-hûn ngia̍uh-ngia̍uh-chhoah ,  Tī chúi-ē ,  í-ki̍p tī-hia khiā-khí--ê , 6 Tī I ê bīn-chêng im-kan lō͘-hiān ,  A-pa-tùn iā bô khàm-ba̍t , 7 I thí-khui pak-hng tī khong-tiong ê téng-bīn ,  Tiàu tōe tī bô ū mi̍h ê téng-bīn , 8 Ēng chúi pau tī I ê ba̍t-hûn-lāi ;  Hûn tī chúi ê ē-bīn iā bōe phòa-li̍h , 9 I jia-cha̍h I ê chō-ūi ,  Koh pho͘ I ê hûn tī hí(**hit) téng-bīn , 10 I tī chúi-bīn u̍ih-chhut kài-hān ,  Kàu kng kap àm kau-kài ê só͘-chāi , 11 Thiⁿ ê thiāu tín-tāng ,  In-ūi I ê chek-pī lâi gông-ngia̍h , 12 I ēng lêng-le̍k kek-tōng tōa-hái ,  I ēng tì-sek phah-phòa La̍h-hap-pek , 13 Ēng I ê khì hō͘ thiⁿ ū chheng-chhái ,  I ê chhiú chha̍k-thàu gâu-cháu ê chôa , 14 Khòaⁿ ah ,  chiah-ê put-kò sī I só͘-chòe ê sió-khóa-ê ;  Lán só͘ tùi I thiaⁿ-kìⁿ ê siaⁿ sòe kàu cháiⁿ-iūⁿ? I tōa koân-lêng ê lûi ,  chī-chūi ōe chhek-to̍k ah?
