1 Iok-pek ìn kóng , 2 Góa chin-chiàⁿ chai sī án-ni ;  In-ūi lâng tī Siōng-tè ê bīn-chêng ,  thái ōe sǹg-chòe-gī ah?3 Nā beh kap I piān-lūn ,  Chheng-hāng iā bōe ìn I chi̍t-hāng , 4 I ê sim sī tì-hūi ,  I ê la̍t sī tōa ;  Chī-chūi tí-khòng I ,  iā tit-tio̍h an-jiân?5 I î-sóa soaⁿ ,  soaⁿ iā m̄-chai ;  I siū-khì tiong ,  hō͘ soaⁿ pang--lo̍h-khì , 6 I hō͘ tōe tín-tāng ,  lī-khui i ê pún-ūi ,  Tōe ê thiāu chiū iô-choah , 7 I bēng-lēng ji̍t ,  ji̍t chiū bô chhut ;  Koh hong-ba̍t chèng chhiⁿ , 8 I ka-kī thí-khui thiⁿ ;  Koh kiâⁿ-ta̍h tī hái-éng ê téng-bīn , 9 I chhòng-chō Pak-táu ,  Chham-chhiⁿ ,  Báu-chhiⁿ ,  kap lâm-hng ê bi̍t-kiong , 10 I kiâⁿ tāi-chì tōa kàu bōe chhek-to̍k-tit ,  Kiâⁿ kî-sū sǹg-bōe-liáu , 11 Khòaⁿ ah ,  I tùi góa chia keng-kè ,  góa iā bô khòaⁿ-kìⁿ ,  I kiâⁿ kè--khì ,  góa iā m̄-chai , 12 Khòaⁿ ah ,  I chhiúⁿ-khì ,  chī-chūi ōe chó͘-tòng I? Chī-chūi káⁿ mn̄g I ,  Lí chòe sím-mi̍h?13 Siōng-tè tek-khak bô siu-hôe I ê siū-khì ,  Hû-chō͘ La̍h-hap-pek ê ,  khut-lo̍h tī I ê ē-bīn , 14 Hô-hòng góa thái-thó káⁿ ìn I ,  Á-sī kéng sím-mi̍h ōe lâi kap I piān-lūn?15 Góa sui-jiân sī kong-gī ,  iā m̄-káⁿ ìn I ;  To̍k-to̍k tùi sím-phòaⁿ góa--ê kiû-un , 16 Góa nā kiû-kiò I ,  I nā ìn góa ,  Góa iā m̄-sìn I ū thiaⁿ góa ê siaⁿ , 17 In-ūi I ēng tōa-hong phah góa ;  Bô iân-kò͘ ke-thiⁿ góa ê siong , 18 I m̄ iông-ún góa chhoán chi̍t-ê khùi ;  To̍k-to̍k ēng khó͘ chhiong-móa góa , 19 Nā lūn kiông-béng ,  khòaⁿ ah ,  I ê la̍t tī-chia ,  Nā lūn sím-phòaⁿ ,  chī-chūi ōe kā góa tiāⁿ-tio̍h kî-ji̍t?20 Góa sui-jiân chòe-gī ,  góa ka-kī ê chhùi beh tēng góa ê chōe ;  Góa sui-jiân oân-choân ,  i beh hián-bêng góa ê hêng-ge̍k , 21 Góa sī oân-choân-ê ,  góa bô kò͘ ka-kī ;  Góa khòaⁿ-khin góa ê oa̍h-miā , 22 Thong-thong sī chi̍t-iūⁿ ,  só͘-í góa kóng ,  Oân-choân--ê kap kiâⁿ-pháiⁿ-ê ,  I lóng châu-bia̍t , 23 Chai-ē nā hut-jiân phah-sí lâng ,  I chiū thí-chhiò bô-chōe ê lâng tú-tio̍h chhì-liān , 24 Sè-kài kau-hù tī pháiⁿ-lâng ê chhiú ;  I jia-khàm sím-phòaⁿ-si ê bīn ;  Nā m̄-sī I ,  sī chī-chūi ah?25 Góa ê ji̍t-chí pí cháu-bûn-su--ê khah-kín ,  Kín-kín kè--khì ,  bô khòaⁿ-kìⁿ sím-mi̍h hok-khì , 26 Kín-kín kè-khì chhin-chhiūⁿ khoài-chûn ;  Koh chhin-chhiūⁿ eng kín-kín pe--lo̍h-khì la̍k-mi̍h , 27 Góa nā kóng beh bōe-kì-tit góa ê ai-oàn ,  Beh kóe góa ê iu-iông chòe hoaⁿ-hí ; 28 Góa chiū kiaⁿ góa chiah ê iu-khó͘ ;  In-ūi góa chai Lí tek-khak bô lia̍h góa chòe bô-chōe , 29 Góa beh siū tēng-chōe ,  Góa siáⁿ-sū khang-khang tio̍h-bôa ah?30 Góa nā ēng seh ê chúi ka-kī sóe ,  Ēng kiⁿ chheng-khì góa ê chhiú , 31 Lí beh hiat góa tī kau-á-tóe ,  Góa ê saⁿ iā beh iàm-ò͘ⁿ góa , 32 In-ūi I m̄-sī sè-kan lâng chhin-chhiūⁿ góa ,  hō͘ góa thang ìn I ,  Iā hō͘ goán thang tùi-sìn , 33 Goán tiong-kan bô ū phòaⁿ-toàn--ê ,  Thang hō͘ goán jī-pí hâng-ho̍k i , 34 Goān I sóa I ê koáiⁿ-á lî-khui góa ,  Bô ēng I ê ui-giâm hō͘ góa kiaⁿ ; 35 Góa chiū káⁿ kóng ,  iā bô kiaⁿ I ;  Chóng-sī góa pún m̄-sī hit-khoán , 
