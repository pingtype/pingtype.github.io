1 Khòaⁿ ah ,  che it-chhè góa ê ba̍k-chiu lóng khòaⁿ-kè ,  Góa ê hī-khang lóng thiaⁿ-kè ,  iā bêng-pe̍k , 2 Lín só͘ chai-ê ,  góa iā chai ;  Góa bô khah-su lín , 3 Góa si̍t-chāi ài kap Choân-lêng-ê kóng-ōe ;  Góa chin ài kap Siōng-tè lí-lūn , 4 Chóng-sī lín sī liap-chō pe̍h-chha̍t-ōe ê ,  Lóng sī bô lō͘-ēng ê i-seng , 5 Goān lín it-khài chēng-chēng ,  chiah sǹg sī lín ê tì-hūi , 6 Chhiáⁿ lín thiaⁿ góa ê lí-lūn ,  Tì-ì thiaⁿ góa ê chhùi ê hun-sò͘ , 7 Lín beh ūi Siōng-tè lâi kóng put-gī ê ōe mah? Ūi I kóng khúi-chà ê ōe mah?8 Lín kiám beh phian-thán I mah? Beh ūi Siōng-tè piān-hō͘ mah?9 I nā chhâ-chhut lín ,  kiám ū hó mah? Lín ōe phiàn I chhin-chhiūⁿ phiàn lâng mah?10 Lín nā àm-chīⁿ phian-thán ,  I tek-khak beh chek-pī lín , 11 I ê ui-giâm kiám bô hō͘ lí kiaⁿ mah? I ê thang kiaⁿ-ùi ,  kiám bô lîm-kàu lín mah?12 Lín só͘ kì-liām ê chim-giân sī chhin-chhiūⁿ hé-hu ;  Lín ê iâⁿ-chē sī thô͘-bê ê iâⁿ-chē , 13 Lín chēng-chēng ,  bo̍h-tit chhap góa ,  kù-chāi góa kóng ,  Chiū bô-lūn sím-mi̍h chòe i lâi , 14 Góa siáⁿ-sū chiong góa ê bah kā tī góa ê chhùi-khí ,  Chiong góa ê sìⁿ-miā hē tī góa ê chhiú ah?15 Khòaⁿ ah ,  I beh thâi-sí góa ,  góa bô thang ǹg-bāng ;  Chóng-sī góa beh tī I ê bīn-chêng piáu-pe̍k góa ê só͘ kiâⁿ , 16 Che beh chiâⁿ-chòe chín-kiù góa ê ;  In-ūi bô khiân-sêng ê lâng bōe tit kàu I ê bīn-chêng , 17 Lín tio̍h sòe-jī thiaⁿ góa ê ōe ,  Hō͘ góa só͘ piān-lūn-ê ji̍p lín ê hī-khang , 18 Khòaⁿ ah ,  góa ū pâi-lia̍t góa ê àn-kiāⁿ ,  Góa chai góa beh tit-tio̍h chheng-chòe-gī , 19 Chī-chūi ōe kap góa piān-lūn ah? Ū ,  góa chiū chēng-chēng lâi tn̄g-khùi , 20 To̍k-to̍k ū nn̄g-hāng ,  bo̍h-tit kiâⁿ tī góa ,  Góa chiū bô siám-pī lī-khui lí ê bīn , 21 Chiū-sī Lí ê chhiú kiu tò-tńg ,  lī-khui góa hn̄g-hn̄g ;  Koh bô ēng Lí ê ui-giâm hō͘ góa kiaⁿ ; 22 Án-ni ,  Lí kiò ,  góa chiū ìn ;  Á-sī hō͘ góa kóng ,  Lí ìn góa , 23 Góa ê chōe-kòa kap kè-sit ū jōa-chōe ah? Kiû Lí hō͘ góa chai góa ê kè-sit ,  góa ê chōe-kòa , 24 Lí siáⁿ-sū ng Lí ê bīn ,  Lia̍h góa chòe Lí ê tùi-te̍k ah?25 Lí kiám beh iô-tāng hō͘ hong chhe ê chhiū-hio̍h mah? Tui-jip ko͘-tâ ê chháu mah?26 In-ūi Lí kì-chài kan-khó͘ ê sū lâi pān góa ;  Koh hō͘ góa tam-tng siàu-liân ê sî ê chōe-kòa , 27 Lí ēng kha-khàu khàu góa ê kha ,  tì-ì khòaⁿ góa it-chhè ê lō͘ ;  Lí kā góa ê kha-tóe u̍ih-tiāⁿ kài-hān , 28 Góa beh siū pāi-hoāi ,  chhin-chhiūⁿ chhàu-nōa ê mi̍h ,  Chhin-chhiūⁿ tio̍h chiù-thâng ê saⁿ , 
