1 Iok-pek ìn kóng , 2 Goān góa ê iu-būn kè chhìn-tāng ,  Goān góa it-chhè ê chai-hāi pîⁿ-pîⁿ hē tī thian-phêng ; 3 Tek-khak pí hái-soa khah-tāng ;  Só͘-í góa ê ōe loān-loān kóng , 4 In-ūi Choân-lêng--ê ê chìⁿ siā-tio̍h góa ;  Góa ê sim-sîn lim-tio̍h i ê to̍k ,  Siōng-tè hō͘ góa kiaⁿ ê sū pâi-tīn kong-kek góa , 5 Iá-lû ū chháu ,  kiám beh chhut-siaⁿ? Gû ū chháu-liāu ,  kiám beh háu mah?6 Mi̍h chiáⁿ bô chham iâm ,  kiám ōe chia̍h-tit mah? Nn̄g ê chheng kiám ū chu-bī mah?7 Góa ê sim iàm-chiān ,  m̄-ài kha̍p-tio̍h ê ,  In chòe góa pháiⁿ bī-sò͘ ê chia̍h-mi̍h , 8 Goān góa tit-tio̍h só͘-kiû-ê ;  Góa só͘ him-bō͘-ê goān Siōng-tè siúⁿ-sù góa , 9 Chiū-sī goān Siōng-tè teh-chhùi góa ,  Pàng I ê chhiú ,  lâi choa̍t góa ê sìⁿ-miā , 10 Nā án-ni ,  góa chiū tit-tio̍h an-ùi ;  Tī thòng-khó͘ bô tit-tio̍h lîn-bín ê tiong-kan ,  iáu ōe khoài-lo̍k ;  In-ūi góa bô ûi-pōe Chì-sèng--ê ê ōe , 11 Góa ū sím-mi̍h khùi-la̍t ,  hō͘ góa iáu teh ǹg-bāng? Góa ū sím-mi̍h kiat-kio̍k ,  hō͘ góa iáu thang thun-lún?12 Góa ê la̍t kiám sī chio̍h ê la̍t? Góa ê bah kiám sī tâng-ê mah?13 Pang-chān góa-ê ,  kiám-m̄-sī lóng bô--khì mah? Góa ê tì-hūi ,  kiám-m̄-sī lī-khui góa khì mah?14 Choa̍t-bāng ê lâng ,  chiū nā bô kèng-ùi choân-lêng ê Chú ,  I ê pêng-iú iā tio̍h ēng jîn-chû khoán-thāi i , 15 Góa ê hiaⁿ-tī gō͘ góa ,  chhin-chhiūⁿ khoe ,  Koh chhin-chhiūⁿ khoe-chúi lâu-kè ê tōe ; 16 In-ūi ū peng-tè chiū lô ,  Ū seh khǹg tī hí(**hit) lāi-bīn ; 17 Sio-lō ê sî-chūn ,  in chiū siau-bô ,  Joa̍h ê sî ,  chiū tùi in ê só͘-chāi ta--khì , 18 Iân-khoe kui-tīn teh-kiâⁿ ê lâng oan-lâi oat-khì ,  In chiūⁿ kàu pha-hng ê só͘-chāi chiū sí , 19 Thê-má kui-tīn kiâⁿ ê lâng teh liâu-bāng ,  Sī-pa kui-kûn ê lâng teh thèng-hāu , 20 In ūi-tio̍h só͘ ǹg-bāng lâi kiàn-siàu ,  kàu-tè chiū làu-khùi , 21 Taⁿ lín chin-chiàⁿ bô mi̍h ;  Khòaⁿ-kìⁿ thang kiaⁿ ê sū chiū lún , 22 Góa kiám bat kóng ,  Chhiáⁿ lín hō͘ góa? Á-sī ,  Tùi lín ê châi-sán ēng mi̍h sàng góa?23 Á-sī ,  Kiù góa thoat-lī tùi-te̍k ê chhiú ah? Á-sī ,  Sio̍k góa thoat-lī kiông-pō ê lâng ê chhiú ah?24 Chhiáⁿ lín kà-sī góa ,  góa chiū chēng-chēng ;  Iā hō͘ góa bêng-pe̍k tī sím-mi̍h sū ū chhò-gō͘ , 25 Chèng-ti̍t ê ōe ,  i ê la̍t tōa kàu cháiⁿ-iūⁿ! Chóng-sī lín teh piān-pok ,  sī piān-pok sím-mi̍h?26 Lín siūⁿ beh piān-pok lâng ê ōe mah? Choa̍t-bāng ê lâng ê giân-lūn ,  sī chhin-chhiūⁿ hong , 27 Lín liam-khau ài tit-tio̍h bô-pē ê kiáⁿ ,  Ēng lí ê pêng-iú chòe bóe-bōe ê mi̍h , 28 Taⁿ chhiáⁿ lín kam-goān khòaⁿ góa ;  Góa koat-toàn bô tng lín ê bīn lâi kóng pe̍h-chha̍t , 29 Chhiáⁿ lín oa̍t-tńg ,  m̄-thang ū put-gī ,  Koh oa̍t-tò-tńg ,  góa ê kong-gī iáu-kú tī-teh , 30 Góa ê chi̍h ū put-gī mah? Góa ê chhùi bōe hun-piat chai-hāi mah?
