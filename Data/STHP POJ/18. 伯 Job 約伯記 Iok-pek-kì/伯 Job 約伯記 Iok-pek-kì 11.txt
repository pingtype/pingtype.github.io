1 Ná-má lâng Só-hoat ìn kóng , 2 Ōe hiah chōe ,  kiám m̄-tio̍h ìn mah? Kāu-ōe ê lâng ,  kiám thang chheng-chòe-gī mah?3 Lí teh khoa-kháu ,  lâng kiám tio̍h chēng-chēng mah? Lí teh thí-chhiò ê sî ,  bô lâng hō͘ lí kiàn-siàu mah?4 Lí kóng ,  Góa ê tō-lí sûn-choân ,  Góa tī lí ê ba̍k-chiu-chêng chheng-khì , 5 Chóng-sī goān Siōng-tè kóng-ōe ,  Koh khui I ê chhùi piān-pok lí ; 6 Chí-sī lí tì-hūi ê ò-biāu ,  Che tì-hūi ū ta̍k-poaⁿ ê kong-hāu ;  Lí tio̍h chai Siōng-tè bô lóng-chóng kì-tit lí ê chōe-kòa , 7 Lí kiám-ōe chhek-to̍k Siōng-tè ê ò-biāu mah? Lí kiám-ōe chhek-to̍k Choân-lêng-ê kàu thiat-tí mah?8 I koâiⁿ chhin-chhiūⁿ thiⁿ ,  lí iáu ōe chòe sím-mi̍h? Pí im-kan khah-chhim ,  lí iáu ōe chai sím-mi̍h?9 I ê liōng sī pí tōe khah-tn̂g ,  Pí hái khah-khoah , 10 I nā keng-kè ,  lâi koaiⁿ-kìm lâng ,  Tiàu lâng sím-phòaⁿ ,  chī-chūi ōe chó͘-tòng I ah?11 In-ūi I chai hu-kè ê lâng ;  Sui-jiân bô chù-ì ,  iā lóng khòaⁿ-kìⁿ chōe-kòa , 12 Khang-hu ê lâng lóng bô sim-su ,  Lâng chhut-sì chhin-chhiūⁿ iá-lû ê lû-kiáⁿ , 13 Lí nā toan-chiàⁿ lí ê sim ,  Koh ǹg I kia̍h-khí chhiú ; 14 Lí ê chhiú-lāi nā ū chōe-kòa ,  chiū tio̍h tû-khì hn̄g-hn̄g ,  Iā m̄-thang iông-ún put-gī tiàm tī lí ê pò͘-pîⁿ lāi , 15 Hit-sî lí tek-khak kia̍h-khí lí bô hâ-chhû ê bīn ;  Lí iā beh khiā-chāi ,  lóng bô kiaⁿ-hiâⁿ , 16 In-ūi lí beh bōe-kì-tit lí ê kan-khó͘ ;  Chiū nā kì-tit ,  iā chhin-chhiūⁿ chúi lâu-kè--khì chi̍t-iūⁿ , 17 Lí ê seng-hoa̍t khah-iâⁿ ji̍t-tiong-tàu ,  Sui-jiân àm ,  iû-goân chhin-chhiūⁿ chá-khí-sî , 18 Lí beh an-ún ,  in-ūi ū só͘ ǹg-bāng ;  Lí beh sì-kòe sûn-khòaⁿ ,  chiū thang an-sim khùn , 19 Lí beh tó-teh ,  iā bô ū phah-kiaⁿ lí ê ,  Koh ū chōe-chōe lâng tùi lí kiû-un , 20 Chóng-sī pháiⁿ-lâng ê ba̍k-chiu beh hoe ;  In bô lō͘ thang tô-cháu ,  in só͘ ǹg-bāng chhin-chhiūⁿ khùi-tn̄g , 
