1 Soaⁿ--nih ê soaⁿ-iûⁿ tī-sî siⁿ ,  lí chai mah? Lo̍k-bú siⁿ-kiáⁿ ,  lí khòaⁿ-chhut mah?2 In kòa-kūi(**kui) tī-sî kàu-ge̍h ,  lí ōe sǹg mah? In tī-sî siⁿ ,  lí ōe hiáu-tit mah?3 In khut-sin siⁿ-kiáⁿ ,  Pàng-chhut in ê lô-khó͘ , 4 In ê kiáⁿ chiām-chiām pûi-phauh ,  tī soaⁿ-iá tióng-tōa ;  In chhut-khì ,  chiū bô koh tò-tńg lâi , 5 Chī-chūi pàng iá-lû chhut-khì chū-iû? Chī-chūi tháu soaⁿ-lû ê soh?6 Góa ēng khòng-iá chòe i ê chhù ,  Ēng kiâm ê tōe chòe i khiā-khí ê só͘-chāi , 7 I thí-chhiò siâⁿ-lāi ê soan-hoa ,  Kóaⁿ cheng-siⁿ-ê teh hoah ,  i iā m̄-thiaⁿ , 8 Piàn-soaⁿ sī i ê chháu-tiûⁿ ;  I iā chhē ta̍k-iūⁿ chhiⁿ-chhùi ê mi̍h , 9 Iá-gû kiám khéng ho̍k-sāi lí? Á-sī hioh tī lí ê chô-piⁿ?10 Lí ōe ēng soh pa̍k iá-gû tī lôe-kau mah? I beh tè lí pē soaⁿ-kok mah?11 Kiám thang in-ūi i la̍t tōa ,  chiū óa-khò i? Kiám thang ēng lí ê kang kau-tài i mah?12 Lí kiám thang sìn-khò i tòa lí ê chéng-chí tò-lâi ;  Koh siu-si̍p lí ê gō͘-kak-tiûⁿ mah?13 Tô-chiáu ê si̍t hoaⁿ-hí teh ia̍t ;  Chóng-sī i ê si̍t kap mn̂g ū chû-ài bô?14 In-ūi i pàng-sak i ê nn̄g tī tōe--nih ,  Hō͘ i tī thô͘-soa tit-tio̍h sio-lō ; 15 Bô siūⁿ-tio̍h kha ōe lap-tio̍h ,  Iá-siù ōe ta̍h-tio̍h , 16 I bô khó-lîn i ê kiáⁿ ,  chhin-chhiūⁿ m̄-sī i-ê ;  I ê tio̍h-bôa khang-khang ,  i iā bô khòa-lū , 17 In-ūi Siōng-tè hō͘ i bô tì-hūi ,  Iā bô hō͘ i ū lêng-khiàu , 18 I théng-sin koâiⁿ-koâiⁿ ê sî ,  Chiū biáu-sī bé kap khiâ-bé--ê , 19 Bé ê la̍t sī lí hō͘ i mah? Lí ēng ōe chhàng--khí-lâi ê chang moa i ê ām-kún mah?20 Lí hō͘ i tiô-thiàu chhin-chhiūⁿ chháu-meh mah? I tián-ui phǹg-phǹg-háu chin thang kiaⁿ , 21 I tī soaⁿ-kok-tiong ēng tôe pê thô͘ ,  ka-kī hoaⁿ-hí i ê la̍t ;  I chhut-khì ngiâ-chih peng-khì , 22 I biáu-sī thang kiaⁿ ê sū ,  iā bô lún ;  Iā bô in-ūi to-kiàm lâi oa̍t-tò-tńg , 23 Chìⁿ-tē kap kng-nà-nà ê chhiuⁿ ,  í-ki̍p chhiú-pio ,  Tī i ê sin-chiūⁿ khiang-khiang-háu ū siaⁿ , 24 I hoat-sèng kap tōa siū-khì ,  chiong thô͘ thun--lo̍h-khì ;  Chi̍t-ē thiaⁿ-kìⁿ sàu-kak ê siaⁿ ,  chiū m̄ tiāⁿ-tiāⁿ khiā-teh , 25 Kìⁿ-nā sàu-kak tân ,  i chiū kóng ,  Ā-hah ,  I tùi hn̄g-hn̄g phīⁿ-kìⁿ kau-chiàn ,  Kap kun-tiúⁿ chhin-chhiūⁿ lûi ê siaⁿ ,  í-ki̍p hoah-hiàm ê siaⁿ , 26 Boa̍h-hio̍h teh pe ,  thí-khui i ê si̍t ,  ǹg-lâm khì ,  Kiám sī khò lí ê tì-hūi mah?27 Eng-chiáu chhèng-koâiⁿ tī koâiⁿ ê só͘-chāi choh-siū ,  Sī thàn lí ê bēng-lēng mah?28 I tiàm tī chio̍h-phiâⁿ ,  Khiā-khí tī soaⁿ-chiam kap kian-kò͘ ê só͘-chāi , 29 Tùi-hia chhē chia̍h-mi̍h ,  Ba̍k-chiu kim-kim khòaⁿ hn̄g-hn̄g , 30 I ê kiáⁿ suh huih ;  Siū-thâi-ê tī toh-lo̍h ,  i iā tī-hia , 
