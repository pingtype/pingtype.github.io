1 Thê-bān lâng Í-lī-hoat ìn kóng , 2 Lâng nā beh kap lí tâm-lūn ,  lí ōe hiâm-ià bōe? Chóng-sī chī-chūi ōe ka-kī iok-sok bô kóng-ōe ah?3 Khòaⁿ ah ,  lí bat kà-sī chōe-chōe lâng ,  Loán-jio̍k ê chhiú lí iā hō͘ i giám-ngī , 4 Beh poa̍h-tó-ê ,  lí ēng ōe hû i ;  Kha-thâu-u sng-nńg ê ,  lí hō͘ i ióng-kiāⁿ , 5 Chóng-sī taⁿ tāi-chì kàu tī lí ,  lí chiū hun-bê ;  Kha̍p-tio̍h lí ,  lí chiū kiaⁿ-hiâⁿ , 6 Lí ê óa-khò kiám m̄-sī chāi-tī lí ê kèng-ùi mah? Lí ê ǹg-bāng kiám m̄-sī chāi-tī lí só͘ kiâⁿ ê sûn-choân mah?7 Chhiáⁿ lí siūⁿ-khòaⁿ ,  bô-chōe ê lâng chī-chūi ū sí-bô? Chèng-ti̍t ê lâng tī sím-mi̍h só͘-chāi siū chián-tû?8 Chiàu góa khòaⁿ ,  ēng chōe-kòa chèng-choh ,  Ēng ok-to̍k chòe chéng-chí lâi iā ê ,  só͘ siu-sêng iā sī án-ni , 9 Siōng-tè pûn-khùi ,  in chiū sí-bô ;  Tùi I tōa siū-khì ê hong ,  in chiū siau-bia̍t , 10 Sai ê háu ,  béng-sai ê siaⁿ ,  lóng soah ;  Sai-á-thûn ê chhùi-khí ,  lóng phah-chi̍h , 11 Lāu ê sai ,  in-ūi bô thang chia̍h chiū sí ;  Bú ê sai ,  hiah ê kiáⁿ iā lóng sì-sòaⁿ , 12 Ū tāi-chì àm-chīⁿ kàu tī góa ,  Góa hī-khang iā thiaⁿ-kìⁿ i sòe-sòe ê siaⁿ , 13 Tùi mî--sî īⁿ-siōng ê su-siúⁿ ,  Chiū-sī lâng khùn tāng-bîn ê sî , 14 Kiaⁿ-hiâⁿ ngia̍uh-ngia̍uh-chhoah lîm-kàu góa ,  Hō͘ góa ê pah-kut khe̍h-khe̍h-tiō , 15 Ū sîn tùi góa bīn-chêng keng-kè ;  Góa seng-khu ê mn̂g-kńg chhàng--khí-lâi , 16 I thêng-teh ,  chóng-sī góa bōe khòaⁿ-bêng i ê hêng-chōng ;  Ū siōng tī góa ba̍k-chiu chêng ;  Chēng chauh-chauh ,  góa thiaⁿ-kìⁿ ū siaⁿ ,  kóng , 17 Ōe-sí ê lâng tùi tī Siōng-tè kiám-sī gī mah? Lâng tùi tī chhòng-chō i ê ,  kiám sī chheng-khì mah?18 Khòaⁿ ah ,  I lóng bô sìn-iōng I ê lô͘-po̍k ,  Iā hiâm I ê sù-chiá chòe gû-gōng , 19 Hô-hòng hiah ê khiā-khí tī thô͘-chhù ,  I ê kun-ki chāi-tī thô͘-hún ,  Pí chiù-thâng khah-khoài sí--ê , 20 Tùi chá-khí kàu ê-hng ,  chiū tú-tio̍h húi-bia̍t ,  Éng-éng bô--khì ,  bô lâng khòa-ì , 21 I pò͘-pîⁿ ê soh kiám bô tùi tiong-ng pu̍ih--chhut-lâi? I ê sí ,  lóng bô tì-hūi , 
