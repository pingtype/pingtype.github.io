1 Thê-bān lâng Í-lī-hoat ìn kóng , 2 Lâng kiám-ōe lī-ek Siōng-tè mah? Tì-hūi ê lâng si̍t-chāi sī lī-ek ka-kī , 3 Lí chòe lâng kong-gī ,  kiám hō͘ Choân-lêng--ê hoaⁿ-hí mah? Lí só͘ kiâⁿ oân-choân ,  kiám ōe hō͘ I tek-lī mah?4 Kiám-sī in-ūi lí kèng-ùi I ,  Lâi chek-pī lí ,  sím-phòaⁿ lí mah?5 Lí ê chōe-ok kiám-m̄-sī tōa mah? Lí ê chōe-kòa si̍t-chāi bô kiông-chīn , 6 Lí bô in-toaⁿ the̍h hiaⁿ-tī ê tǹg-thâu ;  Koh thǹg bô thang chhēng ê lâng ê saⁿ , 7 Ià-siān ê lâng ,  lí bô ēng chúi hō͘ in lim ,  Iau-gō ê lâng ,  lí tùi in siu-khǹg chia̍h-mi̍h , 8 Ū lêng-le̍k ê lâng tit-tio̍h thó͘-tōe ;  Thé-biān ê lâng tiàm tī hit tiong-kan , 9 Lí hō͘ kóaⁿ-hū khang-chhiú tò-khì ,  Bô-pē ê kiáⁿ ê chhiú-kut siū at-chi̍h , 10 Só͘-í oa̍h-tauh sì-bīn ûi lí ;  Kiaⁿ-hiâⁿ hut-jiân kàu ,  kiáu-jiáu lí , 11 Á-sī o͘-àm hō͘ lí bô thang khòaⁿ-kìⁿ ,  Chōe-chōe chúi im-ba̍t lí , 12 Siōng-tè kiám-m̄-sī tī thiⁿ ê koâiⁿ mah? Tio̍h khòaⁿ chhiⁿ-sîn ê ke̍k-thâu ,  cháiⁿ-iūⁿ hiah-koâiⁿ ; 13 Lí chiū kóng ,  Siōng-tè chai sím-mi̍h? I kiám ōe khòaⁿ-thàu o͘-àm lâi sím-phòaⁿ mah?14 Ba̍t-hûn jia-khàm I ,  hō͘ I bōe khòaⁿ-kìⁿ ;  I kiâⁿ tī kiong-chhong ê téng-bīn , 15 Lí kiám ài thàn kó͘-chá ê lō͘ ,  Chiū-sī pháiⁿ-lâng só͘ kiâⁿ-ê mah?16 In sī bē kàu-sî siū bia̍t--khì ,  In ê tōe-ki hō͘ tōa-chúi lâu-khì , 17 In tùi Siōng-tè kóng ,  Tio̍h lī-khui goán ,  Koh kóng ,  Choân-lêng--ê ōe kā goán chòe sím-mi̍h ah?18 Chóng-sī I ēng hó-mi̍h chhiong-móa i ê chhù ;  Goān pháiⁿ-lâng ê kè-bô͘ lī-khui góa hn̄g-hn̄g , 19 Gī-lâng beh khòaⁿ-kìⁿ lâi hoaⁿ-hí ;  Bô-chōe ê lâng beh thí-chhiò in ; 20 Kóng ,  Hiah-ê khí-lâi kong-kek goán ê ,  kó-jiân siū chián-tû ;  In só͘ chhun-ê lóng hō͘ hé sio-khì , 21 Taⁿ lí tio̍h kap Siōng-tè chhin-bi̍t ,  chiū ōe tit-tio̍h pêng-an ;  Án-ni hok-khì beh lîm-kàu lí , 22 Taⁿ tio̍h sêng-siū I chhùi-lāi ê kà-sī ;  Chiong I ê ōe khǹg tī lí ê sim , 23 Lí nā kui-ǹg Choân-lêng--ê ,  tùi lí ê pò͘-pîⁿ-lāi tû-khì put-gī ,  Lí chiū tit-tio̍h heng-khí , 24 Lí tio̍h hiat pó-pòe tī tîn-ai--nih ,  Hiat O-hui ê kim tī khoe-hô chio̍h-thâu ê tiong-kan ; 25 Choân-lêng--ê chiū beh chòe lí ê pó-pòe ,  chòe lí ê bûn-gûn , 26 Lí chiū beh lia̍h choân-lêng--ê chòe hoaⁿ-hí ,  Bīn kia̍h-koâiⁿ ǹg Siōng-tè , 27 Lí kî-tó I ,  I chiū thiaⁿ lí ,  Lí iā beh siā lí ê goān , 28 Lí tiāⁿ-tio̍h beh chòe sím-mi̍h ,  hit ê tāi-chì tek-khak chiâⁿ ;  Kng iā beh chiò lí ê lō͘ , 29 In kàng-kē ê sî ,  lí iû-goân thang kóng ,  Seng-koâiⁿ ;  Khiam-pi ê lâng Siōng-tè beh chín-kiù i , 30 Liân ū-chōe ê lâng Siōng-tè iā beh kiù i ;  In-ūi lí ê chhiú chheng-khì ,  i beh tit-tio̍h kiù , 
