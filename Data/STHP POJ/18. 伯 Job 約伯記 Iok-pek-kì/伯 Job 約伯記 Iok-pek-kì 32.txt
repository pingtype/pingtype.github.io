1 Tùi án-ni chí(**chit) saⁿ ê lâng chiū thêng-soah ,  bô koh ìn Iok-pek ,  in-ūi i ka-kī khòaⁿ-chòe gī , 2 Hit-sî ū Pò͘-se lâng ,  sio̍k tī Lân ê cho̍k ,  Pa-la̍h-ka ê kiáⁿ Í-lī-hō͘ ,  chin siū-khì ;  siū-khì Iok-pek ,  in-ūi i lia̍h ka-kī pí Siōng-tè khah ū gī , 3 Iā siū-khì i saⁿ ê pêng-iú ,  in-ūi in siūⁿ bô ōe thang ìn ,  iáu-kú gí Iok-pek ū chōe , 4 Í-lī-hō͘ beh kap Iok-pek kóng-ōe ,  iáu teh thèng-hāu ;  sī in-ūi in pí i khah-chōe hè , 5 Í-lī-hō͘ khòaⁿ-kìⁿ chí saⁿ lâng chhùi-lāi bô ōe thang ìn ,  chiū tōa siū-khì , 6 Pò͘-se lâng Pa-la̍h-ka ê kiáⁿ Í-lī-hō͘ ìn kóng ,  Góa siàu-liân ,  lín nî-lāu ;  Só͘-í góa thè-niū ,  m̄-káⁿ tùi lín pâi-lia̍t góa ê ì-kiàn , 7 Góa kóng ,  Ji̍t-chí chōe-ê tio̍h kóng ,  Hè-siū koâiⁿ-ê tio̍h ēng tì-hūi kà-sī lâng , 8 Nā-sī lâng ê lāi-bīn ū sim-sîn ,  Iā Choân-lêng--ê ê khì hō͘ lâng chhang-miâ , 9 Khah sī-tōa--ê ,  bô lóng ū tì-hūi ,  Khah ló-liân--ê ,  bô lóng ōe bêng-pe̍k kong-pêng , 10 Só͘-í góa kóng ,  Lín tio̍h thiaⁿ góa ;  Góa iā beh pâi-lia̍t góa ê ì-kiàn , 11 Khòaⁿ ah ,  góa í-keng thèng-hāu lín ê ōe ,  Koh hī-khang thiaⁿ lín ê lí-lūn ;  Thèng-hāu lín chhē-tio̍h thang kóng ê ōe , 12 Góa liû-sim thiaⁿ lín ,  Khòaⁿ ah ,  lín tiong-kan bô chi̍t-lâng piān-tó Iok-pek ,  Iā bô chi̍t-ê ìn i ê ōe , 13 Lín bo̍h-tit kóng ,  Goán tú-tio̍h tì-hūi ;  Siōng-tè ōe iâⁿ i ,  lâng bōe-ōe , 14 I bô ēng ōe kap góa piān-lūn ;  Góa iā bô beh ēng lín ê ōe ìn i , 15 In gāng-gāng bô koh ìn ,  Bô ōe thang kóng , 16 In bô kóng-ōe ,  tiāⁿ-tiāⁿ khiā-teh bô koh ìn ,  Góa kiám tio̍h koh thèng-hāu mah?17 Góa iā beh chīn góa ê hūn-gia̍h lâi ìn ,  Pâi-lia̍t góa ê ì-kiàn , 18 In-ūi góa ū ōe móa-móa ;  Góa lāi-bīn ê sîn kek-tōng góa , 19 Khòaⁿ ah ,  góa ê pak-lāi chhin-chhiūⁿ hong-ba̍t-ba̍t ê chiú ;  Iā chhin-chhiūⁿ sin ê phê-tē teh-beh piak-li̍h , 20 Góa beh kóng-chhut ,  hō͘ góa tháu-khì ;  Góa beh khui-chhùi lâi ìn , 21 Góa bô beh khòaⁿ lâng ê sin-hūn ;  Iā bô beh thiám-mī lâng , 22 In-ūi góa bōe hiáu-tit thiám-mī lâng ;  Nā ū án-ni ,  chiū chhòng-chō góa--ê beh kín-kín tû-bia̍t góa , 
