1 Lí ōe ēng kau thoa go̍k-hî khí-lâi mah? Ōe ēng soh liù i ê chi̍h mah?2 Lí ōe ēng soh kǹg i ê phīⁿ mah? Ōe ēng chhì chha̍k-thàu i ê gê-chô mah?3 I beh ēng chōe-chōe ōe kiû lí mah? Tùi lí kóng un-jiû ê ōe mah?4 I kiám beh kap lí li̍p-iok ,  Hō͘ lí éng-oán lia̍h i chòe lô͘-po̍k mah?5 Lí kiám ōe kap i thit-thô ,  chhin-chhiūⁿ chiáu-á mah? Lí ōe pa̍k--i ,  hō͘ lí siàu-liân ê lú-chú khan mah?6 Kui-pang ê thó-hî lâng ,  kiám thang ēng i chòe bóe-bōe ê mi̍h? Á-sī ōe kā i pun-khui hō͘ seng-lí lâng?7 Lí ōe ēng khau-liâm piàn-chha̍k i ê phê mah? Ōe ēng hî-chhe piàn-chhe i ê thâu-khak?8 Lí ê chhiú hōaⁿ tī i ê téng-bīn ;  Kì-tit kap i kau-chiàn ê sū ,  chiū m̄-káⁿ koh án-ni chòe , 9 Khòaⁿ ah ,  lí siàu-siūⁿ i sī khang-khang ;  Chi̍t-ē khòaⁿ-kìⁿ i ,  kiám bōe sit-táⁿ mah?10 Bô chi̍t-lâng hiah hó-táⁿ káⁿ jiá-tio̍h i ;  Án-ni ,  chī-chūi ōe khiā tī Góa ê bīn-chêng ah?11 Chī-chūi tāi-seng hō͘ Góa ,  hō͘ Góa tio̍h pò-tap i? Thong thiⁿ-ē lóng sī Góa-ê , 12 Lūn-kàu go̍k-hî ê chi-thé ,  kap i ê tōa-la̍t ,  Í-ki̍p i súi ê kut-keh ,  Góa bōe-ōe bô kóng , 13 Chī-chūi ōe pak i ê gōa-saⁿ? Chī-chūi ōe ji̍p i téng-ē ham ê tiong-kan?14 Chī-chūi ōe khui i ê chhùi? I ê chhùi-khí sì-ûi lóng sī thang kiaⁿ ê , 15 I só͘ khoa-kháu--ê sī i ióng ê lân ,  Ha̍p-óa chiū chhin-chhiūⁿ hong ba̍t-ba̍t , 16 Chi̍t-ê chi̍t-ê saⁿ-liân ,  Kàu khì bōe-ōe thàu-ji̍p hí(**hit) tiong-kan , 17 Lóng saⁿ liân-lo̍k ,  Liâm chòe chi̍t-ê ,  bōe saⁿ pun-khui , 18 I phah-ka-chhiùⁿ ,  chiū hoat-chhut kng ;  I ê ba̍k-chiu chhin-chhiūⁿ chá-khí-sî ê ba̍k-chiu-phê , 19 Tùi i ê chhùi hoat-chhut to̍h ê hé-pé ,  Kap pe--chhut-lâi ê hé-chhiⁿ , 20 Tùi i ê phīⁿ chhut-ian ,  Chhin-chhiūⁿ hiâⁿ lô͘-úi ê tiáⁿ teh kún , 21 I ê khì hō͘ hé-thòaⁿ to̍h ,  Ū hé-iām tùi i ê chhùi chhut , 22 I ê ām-kún ū khùi-la̍t siông-siông tī-hia ,  Kiaⁿ-hiâⁿ tī i ê bīn-chêng tiô-thiàu , 23 I ām-kui ê bah saⁿ liân-lo̍k ,  Kha̍h-tiâu i ê seng-khu ,  bōe-ōe iô-tāng , 24 I ê sim tēng chhin-chhiūⁿ chio̍h-thâu ,  Chhin-chhiūⁿ ē-tún ê bō-chio̍h hiah-tēng , 25 I chi̍t-ē khí-lâi ,  ióng-sū lóng kiaⁿ-hiâⁿ ,  Kiaⁿ kàu sit-sîn , 26 Lâng nā ēng kiàm ,  ēng khau-liâm ,  ēng pio ,  ēng chiam-chhiuⁿ ,  Chha̍k i lóng bōe ji̍p , 27 I khòaⁿ thih chòe ta-chháu ,  Khòaⁿ tâng chòe po͘ ê chhâ , 28 Keng-chìⁿ bōe-ōe hō͘ i tô-cháu ;  Ēng soh hìⁿ chio̍h ,  i chún-chòe tiū-chháu , 29 Thûi-á i sǹg chòe tiū-chháu ;  Lâng bú-lāng chhiuⁿ ,  i chiū thí-chhiò , 30 I ê pak-tó͘-ē chhin-chhiūⁿ lāi ê chhù-hiā-phè ;  I chhin-chhiūⁿ thih-pē thoa-kè thô͘ , 31 I hō͘ chhim-ian kún chhin-chhiūⁿ tiáⁿ ;  Hō͘ hái chhin-chhiūⁿ tiau-hô iû ê poah , 32 I hō͘ i āu-bīn ê lō͘ hoat-kng ;  Hō͘ lâng phah-sǹg chhim-ian sī pe̍h-thâu-mn̂g , 33 Choân-tōe bô chi̍t-ê ōe pí-tit i ;  I siū-chō chòe bô kiaⁿ-hiâⁿ-ê , 34 Kìⁿ-nā koâiⁿ-tōa--ê i khòaⁿ-khin i ;  I tī it-chhè kiau-ngō͘ ê cho̍k-lūi chòe-ông , 
