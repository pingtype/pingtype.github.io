1 Iok-pek ìn kóng , 2 Lín hō͘ góa ê sim iu-khó͘ ,  Ēng ōe siong-hāi góa ,  beh kàu tī-sî ah?3 Lín che cha̍p-pái lêng-jio̍k góa ,  Lín pháiⁿ khoán-thāi góa ,  iā bô ka-kī kiàn-siàu , 4 Góa nā kó-jiân ū kè-sit ,  Che kè-sit sī chāi-tī góa ka-kī , 5 Lín kó-jiân beh tùi góa khoa-kháu tōa ,  Koh ēng góa ê lêng-jio̍k chek-pī góa ; 6 Chiū tio̍h chai che sī Siōng-tè óng-khut góa ,  Ēng I ê lô-bāng ûi góa , 7 Khòaⁿ ah ,  góa in-ūi oan-óng lâi âu-kiò ,  iā bô tit-tio̍h thiaⁿ ,  Góa háu-kiù ,  iā bô tit-tio̍h kong-toàn , 8 I ûi-cha̍h góa ê lō͘ ,  hō͘ góa bōe-tit kè-khì ,  Koh hō͘ góa ê lō͘-kèng o͘-àm , 9 I thǹg--khì góa ê êng-kng ,  Liù--khì góa ê thâu-khak-téng ê bián-liû , 10 I tī sì-ûi húi-hoāi góa ,  góa chiū bô--khì ;  Góa ê ǹg-bāng pu̍ih--khí-lâi ,  chhin-chhiūⁿ pu̍ih chhiū , 11 I ê siū-khì lia̍t-lia̍t kong-kek góa ,  I lia̍h góa chòe I ê tùi-te̍k ê chi̍t-ê , 12 I ê kun-peng chi̍t-chôe lâi ,  chō in ê lō͘ lâi kong-kek góa ,  Chat-iâⁿ tī góa ê pò͘-pîⁿ ê sì-ûi , 13 I hō͘ góa ê hiaⁿ-tī keh-khui hn̄g-hn̄g ,  Saⁿ-bat ê lâng kap góa chhiⁿ-so͘ , 14 Góa ê chhin-lâng kap góa toān-choa̍t ,  Góa chhin-bi̍t ê pêng-iú lóng bōe kì-tit góa , 15 Kià-kha tī góa chhù-lāi ê lâng ,  í-ki̍p góa ê lú-pī ,  lóng khòaⁿ góa chòe gōa-lâng ;  In khòaⁿ góa chòe gōa-pang lâng , 16 Góa kiò góa ê lô͘-po̍k ,  i m̄ ìn ,  Góa tio̍h chhin-chhùi kiû i , 17 Góa chhùi ê khì-bī hō͘ góa ê bó͘ iàm-chiān ;  Kap góa siâng-pak-ê iā iàm-chiān góa ê chhàu-bī , 18 Liân gín-ná iā khòaⁿ-khin góa ;  góa nā khí-lâi ,  in lóng ki-chhì góa , 19 Góa chhin-bi̍t ê pêng-iú lóng iàm-chiān góa ;  Góa pêng-ji̍t só͘ thiàⁿ ê lâng ,  tùi góa pìⁿ-bīn , 20 Góa ê phê mo͘h tī góa ê kut ;  Góa chí-ū chhun chhùi-khí-hōaⁿ , 21 Góa ê pêng-iú ah ,  lín tio̍h khó-lîn góa ,  khó-lîn góa ;  In-ūi Siōng-tè ê chhiú bong--tio̍h góa , 22 Lín siáⁿ-sū chhin-chhiūⁿ Siōng-tè khún-pek góa ,  Lia̍h góa ê bah chòe bô thang pá-chiok mah?23 Taⁿ goān chiong góa ê ōe siá--khí-lâi ,  Koh kì tī chheh--nih ; 24 Ēng thih-chām ēng iân khek-tiâu tī chio̍h--nih ;  Hō͘ i éng-éng tī-teh , 25 In-ūi góa chai kiù-sio̍k góa--ê sī oa̍h-ê ;  Ji̍t-āu i beh khiā tī thô͘ ê téng-bīn ; 26 Góa chit ê phê pāi-hoāi liáu-āu ,  Góa beh tī jio̍k-thé ê gōa-bīn tit-tio̍h kìⁿ Siōng-tè , 27 Góa pún-sin beh khòaⁿ-kìⁿ I sī ūi-góa--ê ,  Góa chhin-ba̍k khòaⁿ-kìⁿ I m̄-sī gōa-lâng ;  Góa ê sim-tn̂g tī góa ê lāi-bīn kàu iûⁿ--khì , 28 Lín nā kóng ,  Goán beh cháiⁿ-iūⁿ khún-pek i! Tāi-chì ê kun-pún chāi-tī góa→i ; "29 Lín tio̍h kiaⁿ to-kiàm ,  in-ūi siū-khì chiū ū to-kiàm ê hêng-hoa̍t ,  Hō͘ lín chai ū sím-phòaⁿ , 
