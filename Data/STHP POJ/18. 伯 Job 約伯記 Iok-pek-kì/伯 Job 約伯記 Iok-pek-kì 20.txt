1 Ná-má lâng Só-hoat ìn kóng , 2 Góa ê sim-lāi tio̍h-kip ,  Só͘-í góa ê sim-su pek góa tio̍h ìn , 3 Góa thiaⁿ-kìⁿ hit ê lêng-jio̍k Góa ê chek-pī ,  Góa tì-hūi ê sim kà góa ìn , 4 Lí kiám m̄-chai tùi kó͘-chá ,  Tùi ū lâng tī sè-kan í-lâi ; 5 Pháiⁿ-lâng ê tāi-ia̍t bô kú-tn̂g ,  Bô kèng-khiân ê lâng ê hoaⁿ-hí ba̍k-nih-kú nā-tiāⁿ?6 I ê koâiⁿ sui-jiân tú-thiⁿ ,  I ê thâu-khak sui-jiân kàu hûn--nih ; 7 I kàu-bé beh bia̍t-bô ,  chhin-chhiūⁿ i ê pùn chi̍t-iūⁿ ;  Pêng-sò͘ khòaⁿ-kìⁿ i ê lâng beh kóng ,  I tī toh-lo̍h ah?8 I beh chhin-chhiūⁿ bîn-bāng pe--khì ,  bô thang chhē-tio̍h ;  I beh siū kóaⁿ-cháu ,  chhin-chhiūⁿ mî--sî ê īⁿ-siōng , 9 Pêng-sò͘ khòaⁿ-kìⁿ i ê ,  i ê ba̍k-chiu bōe koh khòaⁿ-kìⁿ i ;  I ê pún só͘-chāi iā bô koh khòaⁿ-kìⁿ i , 10 I ê kiáⁿ-jî beh tùi sòng-hiong lâng kiû-un ,  I ê chhiú beh hêng hè-châi , 11 I ê kut móa-móa ū siàu-liân ê la̍t ;  Chóng-sī beh kap i saⁿ-kap tó tī thô͘--nih , 12 Chōe-ok tī i ê chhùi sui-jiân tiⁿ ,  Sui-jiân i khǹg tī i ê chi̍h-ē ; 13 Sui-jiân pó-sioh ,  m̄-khéng pàng-sak ,  Tiāⁿ-tiāⁿ kâm tī i ê chhùi ; 14 I ê chia̍h-mi̍h kàu i ê tn̂g-á chiū piàn ,  Chiâⁿ-chòe to̍k-chôa ê táⁿ tī i ê lāi-bīn , 15 I thun-chia̍h châi-pó ,  beh koh thò͘-chhut ;  Siōng-tè beh tùi i ê pak-tó͘ jîm--chhut-lâi , 16 I beh suh to̍k-chôa ê to̍k ;  Chôa ê chi̍h iā beh hāi-sí i , 17 I bōe tit-tio̍h khòaⁿ-kìⁿ kang-hô ,  Lâu bi̍t kap lin ê khoe , 18 I tio̍h-bôa só͘ tit-tio̍h--ê ,  tio̍h hêng lâng ,  bô thang chia̍h--lo̍h-khì ,  Bōe-ōe chiàu só͘ kau-e̍k ê châi-bu̍t lâi hoaⁿ-hí , 19 In-ūi i ap-chè sòng-hiong lâng ,  koh khì-sak i ;  Kiông-chiàm lâng ê chhù ,  iā bōe-ōe khí-chō , 20 In-ūi i ê sim-lāi bē-bat an-chēng ,  I só͘ hoaⁿ-hí-ê lóng bōe pó-choân , 21 Bô chi̍t-kiāⁿ bô hō͘ i thun--lo̍h-khì ,  Só͘-í i ê hok-lo̍k bōe kú-tn̂g , 22 Tng i hó-gia̍h chhiong-chiok ê sî ,  beh kàu oe̍h-toe̍h ê só͘-chāi ;  Kan-khó͘ ê lâng lóng beh chhut-chhiú phah i , 23 I ê pak-tó͘ beh pá ê sî ,  Siōng-tè beh kàng béng-lia̍t ê siū-khì tī i ;  I teh chia̍h ê sî ,  beh kàng siū-khì tī i ê téng-bīn , 24 I siám-lī thih ê khì-kū ,  Tâng ê keng beh siā-thàu i , 25 I chi̍t-ē pu̍ih i ,  chiū tùi i ê seng-khu chhut-lâi ,  Kng-nà-nà ê chìⁿ-bé beh tùi i ê táⁿ chhut ;  Kiaⁿ-hiâⁿ beh kàu tī i , 26 It-chhè ê o͘-àm siu-khǹg ūi-tio̍h i ê châi-pó ,   Lâng só͘ bô pûn ê hé beh sio-bia̍t i ;  Koh beh sio-húi lâu tī i ê pò͘-pîⁿ ê , 27 Thiⁿ beh hián-bêng i ê chōe-ok ,  Tōe beh khí-lâi kong-kek i , 28 I ê ke-hé beh bô--khì ,  Lóng beh siau-bia̍t tī Siōng-tè siū-khì ê ji̍t , 29 Che chiū-sī pháiⁿ-lâng tùi Siōng-tè só͘ tit ê hūn-gia̍h ;  Sī Siōng-tè kā i tiāⁿ-tio̍h ê sán-gia̍p , 
