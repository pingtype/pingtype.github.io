1 Góa kap góa ê ba̍k-chiu li̍p-iok ,  Thái-thó ōe chù-ì khòaⁿ chāi-sek-lú ah?2 In-ūi Siōng-tè tùi téng-bīn só͘ tiāⁿ-tio̍h ê hūn-gia̍h ,  Choân-lêng--ê tùi téng-bīn só͘ phài ê ki-gia̍p sī sím-mi̍h ah?3 Kiám m̄-sī hoān-lān lîm-kàu put-gī--ê ,  Chai-hāi lîm-kàu chok-gia̍t--ê mah?4 I kiám m̄-sī kàm-chhat góa ê lō͘ ,  Tiám-sǹg góa ê kha-pō͘ mah?5 Góa nā kap hu-ké saⁿ-kap kiâⁿ ,  Kha nā kóaⁿ-kín tè khúi-chà ; 6 (Goān góa hō͘ kong-tō ê thian-phêng lâi chhìn ,  Hō͘ Siōng-tè chai góa ê sûn-choân ; )7 Góa ê kha-pō͘ nā phian-lī chiàⁿ-lō͘ ,  Góa ê sim nā kun-tè góa ê ba̍k-chiu ,  Nā ū lâ-sâm liâm tī góa ê chhiú ; 8 Chiū goān góa só͘ chèng-ê ,  pa̍t-lâng chia̍h i ,  Góa só͘ chhut-sán--ê ,  i ê kun siū pu̍ih-chhut , 9 Góa ê sim nā hō͘ hū-lú ín-iú khì ,  Á-sī góa bih tī chhù-piⁿ ê mn̂g teh tán ; 10 Chiū goān góa ê hū-jîn-lâng kā lâng oe-bō ,  Pa̍t-lâng iā kap i tâng-pâng ; 11 In-ūi che sī tōa-pháiⁿ ,  Sī sím-phòaⁿ-si eng-kai pān ê chōe ; 12 Che sī hé ,  sio kàu bia̍t-bô ,  Pu̍ih-tû góa it-chhè só͘ chhut-sán--ê ê kun , 13 Góa ê lô͘-po̍k lú-pī kap góa piān-lūn ê sî ,  Góa nā biáu-sī in ê lí-iû ; 14 Chiū Siōng-tè khí-lâi ,  góa beh cháiⁿ-iūⁿ ah? I sím-mn̄g ,  góa beh cháiⁿ-iūⁿ ìn ah?15 Chō góa tī the--ni̍h-ê ,  kiám-m̄-sī iā chō i mah? Chō-chiâⁿ goán tī pak-tó͘--ê ,  kiám m̄-sī chi̍t-ê mah?16 Góa nā kìm-chí sòng-hiong lâng ê ì-goān ,  Á-sī hō͘ kóaⁿ-hū ê ba̍k-chiu khòaⁿ kàu ian-n̄g ; 17 Á-sī góa ka-kī chia̍h tām-po̍h mi̍h ,  Bô-pē ê kiáⁿ chia̍h bô hūn ah?18 (Tùi góa siàu-liân i kap góa saⁿ-kap tōa-hàn ,  chhin-chhiūⁿ kap lāu-pē chi̍t-iūⁿ ;  Góa tùi chhut lāu-bú ê pak-tó͘ chiū khan-sêng kóaⁿ-hū ; )19 Góa nā khòaⁿ-kìⁿ lâng in-ūi bô saⁿ lâi sí ,  Á-sī khòaⁿ-kìⁿ sòng-hiong lâng seng-khu bô thang jia-kah ; 20 I ê io nā bô kā góa chiok-hok ,  I iā bô tùi góa ê iûⁿ ê mn̂g ka-kī sio , 21 Góa nā in-ūi khòaⁿ-kìⁿ tī siâⁿ-mn̂g ū pang-chān góa ê ,  Chiū khí-chhiú kong-kek bô-pē ê kiáⁿ ; 22 Goān góa ê chhiú tùi keng-kah lut--lo̍h-khì ,  Góa ê chhiú-chat tùi kut chi̍h--khì ; 23 In-ūi tùi Siōng-tè lâi ê chai-ē hō͘ góa kiaⁿ-hiâⁿ ;  In-ūi I ê ui-giâm ,  góa tng bōe khí , 24 Góa nā ēng n̂g-kim chòe ǹg-bāng ,  Tùi hó-kim kóng ,  Lí sī góa só͘ óa-khò ê ; 25 Góa nā in-ūi châi-bu̍t hong-sēng ,  In-ūi Góa ê chhiú thàn chōe-chōe lâi hoaⁿ-hí ; 26 Góa nā khòaⁿ-kìⁿ ji̍t teh hoat-kng ,  Ge̍h kng-kng teh kiâⁿ ; 27 Góa ê sim tī àm-tiong siū ín-iú ,  Á-sī góa ê chhùi kap góa ê chhiú saⁿ-chim ; 28 Che iā sī sím-phòaⁿ-si eng-kai pān ê chōe ,  In-ūi góa án-ni sī pōe-biū tī téng-bīn ê Siōng-tè , 29 Góa nā lia̍h oàn-hūn góa--ê ê chai-ē chòe khoài-lo̍k ,  Á-sī ūi-tio̍h i tú-tio̍h chai-ē lâi tek-ì ; 30 (Kî-si̍t góa bô iông-ún góa ê chhùi hoān-chōe ,  Chiù-chó͘ kiû hō͘ in sí ; )31 Nā góa pò͘-pîⁿ-lāi ê lâng bô kóng ,  Chī-chūi ōe chhē-tio̍h chi̍t-ê bô chia̍h i ê hó-mi̍h kàu pá--ê?32 (Chhut-gōa-lâng bô hioh tī ke-lō͘ ,  Góa kā kiâⁿ-lō͘ ê lâng khui mn̂g ; )33 Góa nā chhin-chhiūⁿ A-tong jia-iám góa ê kè-si̍t ,  Khǹg góa ê chōe-gia̍t tī góa ê heng-chêng ; 34 Ūi-tio̍h kiaⁿ tōa-tūi ê chèng-lâng ,  Kiaⁿ chong-cho̍k ê biáu-sī ,  Tì-kàu chēng-chēng m̄-káⁿ chhut-mn̂g--35 Goān ū chi̍t-ê teh thiaⁿ góa! (Khòaⁿ ah ,  ū góa só͘ ūi ê hō ,  goān Choân-lêng--ê ìn góa ; ) Goān tit-tio̍h góa ê tùi-te̍k só͘ siá ê kò-chn̄g!36 Góa tek-khak beh pē i tī góa ê keng-thâu ,  Tì i chòe bián-liû , 37 Góa beh tùi I kóng-bêng góa kha-pō͘ ê siàu-gia̍h ,  Beh chhin-chhiūⁿ jîn-kun chiū-kūn I , 38 Góa ê chhân-hn̂g nā chhut-siaⁿ kò góa ,  Lôe-kau saⁿ-kap thî-khàu ; 39 Góa nā chia̍h i ê chhut-sán ,  bô hō͘ i kè-chîⁿ ,  Á-sī hō͘ gia̍p-chú sit-lo̍h i ê sìⁿ-miā ; 40 Chiū goān chhì-á hoat-siⁿ thòe sió-be̍h ,  Pháiⁿ-chháu hoat-siⁿ lâi thòe tōa-be̍h ,  Iok-pek ê ōe bêng-pe̍k lah , 
