1 Góa ê sim m̄-ài oa̍h: Góa beh tōa-táⁿ kóng-chhut góa ê ai-oàn ;  Góa sim-lāi ê khó͘-thàng ,  góa chiah beh kóng , 2 Góa beh tùi Siōng-tè kóng ,  Bo̍h-tit tēng góa ū-chōe ,  Tio̍h chí-sī góa ,  Lí ūi sím-mi̍h in-toaⁿ kap góa cheng-piān , 3 Lí kiâⁿ ap-chè ,  koh khòaⁿ-khin Lí ê chhiú só͘-chō-ê ,  Koh ēng kng chiò pháiⁿ-lâng ê kè-bô͘ ,  Lí kiám lia̍h chiah-ê chòe-hó mah?4 Lí ê ba̍k-chiu kiám sī bah-ê ,  Á-sī Lí teh khòaⁿ chhin-chhiūⁿ lâng teh khòaⁿ mah?5 Lí ê ji̍t-chí kiám chhin-chhiūⁿ lâng ê ji̍t-chí? Á-sī Lí ê nî chhin-chhiūⁿ lâng ê nî mah?6 Lí chiah kiù-khàm góa ê chōe-gia̍t ,  Cha-chhat góa ê chōe-kòa , 7 Lí sī m̄-chai góa bô chōe ,  Iā bô chi̍t-ê ōe kiù góa thoat-lī Lí ê chhiú mah?8 Lí ê chhiú ū chhòng-chō góa ,  tiau-tok góa ê sù-chi pah-thé ,  Lí iáu-kú teh húi-bia̍t góa , 9 Kiû Lí kì-liām ,  Lí bat chè-chō góa chhin-chhiūⁿ chhiau-thô͘ chi̍t-poaⁿ ;  Lí beh hō͘ góa koh kui tī thô͘-hún mah?10 Lí kiám m̄-sī piàⁿ-chhut góa chhin-chhiūⁿ ni ,  Hō͘ góa kiat kui-thn̂g chhin-chhiūⁿ ni-piáⁿ mah?11 Lí ēng phê kap bah hō͘ góa chhēng ,  Koh ēng kut kap kun hō͘ góa liân-lo̍k , 12 Lí ēng oa̍h-miā kap chû-ài hō͘ góa ,  Lí ê koàn-kò͘ pó-choân góa ê sìⁿ-miā , 13 Chiah ê sū Lí lóng khǹg tī Lí ê sim ;  Góa chai Lí pún ū chit ê ì-sù , 14 Góa nā hoān-chōe ,  Lí chiū chù-ì góa ;  Iā bô beh lia̍h góa chòe bô chōe , 15 Góa nā kiâⁿ-pháiⁿ ,  chiū ū chai-ē ,  Góa nā chòe-gī ,  iā m̄-káⁿ kia̍h-khí thâu ;  Móa-sim kiàn-siàu ,  Chhin-ba̍k khòaⁿ-kìⁿ góa ê kan-khó͘ , 16 Góa nā thâu kia̍h-koâiⁿ ,  Lí chiū jip beh lia̍h góa chhin-chhiūⁿ sai ,  Koh hián-chhut Lí ê kî-īⁿ tī góa , 17 Lí koh siat Lí ê kan-chèng kong-kek góa ,  Ke-thiⁿ Lí ê siū-khì tī góa ;  Kun-peng chi̍t-tūi kè chi̍t-tūi ,  kong-kek góa , 18 Lí siáⁿ-sū hō͘ góa chhut-thai? m̄-ta̍t-tio̍h hit-sî tn̄g-khùi ,  Bô hō͘ lâng ê ba̍k-chiu khòaⁿ-kìⁿ góa , 19 Án-ni góa chiū ū ,  ná chhin-chhiūⁿ bô ;  Chi̍t-ē chhut-thai chiū sàng ji̍p bōng , 20 Góa ê ji̍t-chí kiám m̄-sī chin-chió mah? Kiû Lí chhiáⁿ-thêng ,  pàng-khoan góa , 21 Hō͘ góa tī khì ,  bô tò-tńg ,  chiū-sī khì o͘-àm kap sí-ìm ê tōe ê tāi-seng ,  Thang lio̍h-á tit-tio̍h an-ùi , 22 Hit ê tōe àm-àm chhin-chhiūⁿ o͘-ba̍k ,  Sī sí-ìm hūn-tūn ,  I ê kng chhin-chhiūⁿ o͘-ba̍k , 
