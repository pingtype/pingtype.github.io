1 In-ūi án-ni góa ê sim pho̍k-pho̍k-chhéng ,  Iô-tāng lī-khui pún-ūi , 2 Tio̍h tì-ì thiaⁿ I khū-khū ê siaⁿ ,  Í-ki̍p I ê chhùi só͘ chhut ōng ê siaⁿ , 3 I ê siaⁿ hoat-chhut kàu phó͘ thiⁿ-ē ,  I ê tiān sih kàu tōe-ke̍k , 4 Tè-āu ū siaⁿ khū-khū-háu ;  I ēng ui-giâm ê siaⁿ hoat lûi ;  I ê siaⁿ chi̍t-ē thiaⁿ-kìⁿ ,  I bô thêng-chí in , 5 Siōng-tè hoat-chhut lûi ê siaⁿ chin kî-biāu ;  I kiâⁿ tōa-sū hō͘ lán bōe chhek-to̍k--tit , 6 In-ūi I tùi seh kóng ,  Tio̍h lo̍h tī tōe-chiūⁿ ;  Tùi kui-chūn ê hō͘ ,  Kap kui-chūn ê tōa-hō͘ ,  iā sī án-ni kóng , 7 I kìm-chí ta̍k-lâng ê chhiú ;  Hō͘ só͘ chō ê lâng lóng ōe chai , 8 Pah-siù ji̍p hia̍t ,  Lóng tòa tī in ê tōng , 9 Tōa-hong tùi i ê hú-khò͘ lâi ,  Kôaⁿ-léng tùi pak-hng chhut , 10 Tùi Siōng-tè ê pûn-khùi chiū kian-peng ,  Khoan-khoah ê chúi chiū kiat-tēng , 11 I hō͘ sip-khì chek-móa tī ba̍t-hûn ,  Tián-khui tiān-kng ê hûn ; 12 Chit-ê sī thàn I ê chí-hui sì-kòe kiâⁿ tńg-se̍h ;  Tī sè-kài ê tōe-bīn ,  Kiâⁿ I it-chhè só͘ hoan-hù in ê ; 13 He̍k-sī ūi-tio̍h chek-hoa̍t ,  he̍k-sī ūi-tio̍h lūn-te̍k tōe ,  He̍k-sī ūi-tio̍h si-hêng chû-ài ,  chiah hō͘ i lâi , 14 Iok-pek ah ,  lí tio̍h liû-sim lâi thiaⁿ ;  Tio̍h khiā-teh lâi siūⁿ Siōng-tè kî-biāu ê sū , 15 Siōng-tè cháiⁿ-iūⁿ hoan-hù chiah-ê? Cháiⁿ-iūⁿ hō͘ hûn-tiong ê tiān-kng chiò-chhut ,  lí chai mah?16 Hûn cháiⁿ-iūⁿ pho͘-pîⁿ tī khong-tiong ;  Hit ê tì-sek chiâu-pī--ê kî-biāu ê sū ,  lí chai mah?17 Thó͘-tōe in-ūi lâm-hong chēng-chēng ê sî ,  Lí ê i-ho̍k cháiⁿ-iūⁿ sio-lō ,  lí chai mah?18 Lí kiám ōe kap I saⁿ-kap pho͘ kiong-chhong mah? Chit ê kiong-chhong kian-tēng ,  chhin-chhiūⁿ chù-chiâⁿ ê kiàⁿ , 19 Goán in-ūi gû-gōng bōe hiáu tit pâi-lia̍t goán ê ōe ;  Lí tio̍h kà-sī goán eng-kai tùi lí kóng sím-mi̍h , 20 Kiám tio̍h pò I chai ,  góa beh kóng mah? Lâng kiám ài siū bia̍t-bô mah?21 Taⁿ lâng bô khòaⁿ-kìⁿ kiong-chhong-lāi chhàn-lān ê kng ;  To̍k-to̍k hong tùi teh kè ,  chiū hō͘ i chheng-chhái , 22 Kim ê kng tùi pak-hng chhut-lâi ;  Siōng-tè ū ui-giâm thang kiaⁿ , 23 Choân-lêng--ê ,  lán bōe-ōe chhek-to̍k I ;  I ū tōa lêng-le̍k ,  ū kong-pêng chhiong-móa kong-gī ,  bô beh khó͘-chhó͘ lâng , 24 Só͘-í lâng kèng-ùi I ;  I bô khòaⁿ ū tì-hūi ê sim--ê , 
