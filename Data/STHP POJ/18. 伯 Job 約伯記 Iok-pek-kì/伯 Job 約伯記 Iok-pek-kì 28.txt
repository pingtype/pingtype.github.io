1 Chhut-gûn ū i ê khòng ,  Só͘ thoàn-liān ê kim iā ū i ê só͘-chāi teh chhut , 2 Thih sī tùi tōe--nih chhú--chhut-lâi ,  Tâng sī tùi chio̍h iûⁿ--chhut-lâi , 3 Lâng siau-bô hit ê o͘-àm ,  Chhē kàu chīn tóe ;  Ū o͘-àm kap sí-ìm tiong ê chio̍h , 4 I lī-khui lâng kià-kha ê só͘-chāi ,  khui hia̍t ;  Kiâⁿ tī hí(**hit) téng-bīn ê lâng bô siūⁿ-tio̍h i ;  In lī-khui lâng ,  tūi tī hia̍t-tiong ,  hìⁿ-lâi hìⁿ-khì , 5 Lūn-kàu tōe ,  bí-niû tùi hia chhut ;  I ê ē-tóe chhin-chhiūⁿ hō͘ hé kā i péng--khí-lâi , 6 I ê chio̍h-tiong ū lâm-pó-chio̍h ,  I iā ū kim-soa , 7 Hit tiâu lō͘ eng-chiáu m̄-bat ;  Sió-eng ê ba̍k-chiu iā bô khòaⁿ-kìⁿ , 8 Ok-siù m̄-bat ta̍h-tio̍h i ,  Béng-sai iā m̄-bat tùi hia kè , 9 I chhun-chhiú phah tēng-chio̍h ,  Tùi soaⁿ ê kun-ki kā i péng--khí-lâi , 10 I tī chio̍h-thâu tiong khui-kau ,  Chhin-ba̍k khòaⁿ-kìⁿ ta̍k-iūⁿ ê pó-mi̍h , 11 I that-ba̍t chúi hō͘ i bōe tih--lo̍h-lâi ;  Koh the̍h-chhut ún-ba̍t ê mi̍h ,  hō͘ i kìⁿ kng , 12 Chóng-sī tì-hūi tùi toh-lo̍h ōe chhē-tio̍h? Chhong-bêng ê só͘-chāi tī toh-lo̍h?13 I ê kè-chîⁿ bô lâng chai ,  Tī oa̍h-lâng ê tōe iā bô tè(**teh) thang chhē , 14 Chhim-ian kóng ,  Bô tī góa chia ;  Tōa-hái kóng ,  Bô kap góa tī-teh , 15 Bōe-ōe ēng n̂g-kim lâi tit-tio̍h i ;  Iā bōe-ōe phêng gûn chòe i ê kè-chîⁿ , 16 O-hui ê kim bōe ta̍t-tio̍h i ;  Pó-kùi ê phek-ge̍k kap lâm-pó-chio̍h iā bōe , 17 N̂g-kim kap po-lê bōe pí-tit i ;  Hó-kim ê khì-kū bô kàu-gia̍h kap i ōaⁿ , 18 Sian-hô chúi-chiⁿ lóng bô kàu-gia̍h thang kóng ;  In-ūi tit-tio̍h tì-hūi iâⁿ-kè chin-chu , 19 Kó͘-si̍t ê n̂g-ge̍k bōe pí-tit i ;  Chiok-siâⁿ ê kim m̄-ta̍t-tio̍h i , 20 Án-ni tì-hūi tùi toh-lo̍h lâi? Chhong-bêng ê só͘-chāi tī toh-lo̍h?21 Kì-jiân tùi it-chhè ū oa̍h-miā-ê ê ba̍k-chiu ún-ba̍t ;  Tùi khong-tiong ê pe-chiáu jia-iám , 22 A-pa-tùn kap Sí-sit kóng ,  Goán hī-khang thiaⁿ-kìⁿ i ê hong-siaⁿ , 23 Siōng-tè bêng-pe̍k tì-hūi ê lō͘ ,  Iā chai i ê só͘-chāi , 24 In-ūi I kàm-chhat kàu tōe ê ke̍k-thâu ,  Piàn-khòaⁿ phó͘-thiⁿ-ē , 25 Tiāⁿ-tio̍h hong ê khin-tāng ,  Koh niû chúi ê chōe-chió , 26 I kā hō͘-chúi tiāⁿ-tio̍h lē ,  Kā lûi-tiān tiāⁿ-tio̍h i ê lō͘ ; 27 Hit-sî I khòaⁿ-kìⁿ i ,  lâi kóng-bêng i ,  I chō-chiâⁿ i ,  koh cha-chhat i , 28 I tùi lâng kóng ,  Khòaⁿ ah ,  kèng-ùi Chú chiū-sī tì-hūi ,  Lī-khui pháiⁿ chiū-sī chhong-bêng , 
