1 Choân-lêng-ê siáⁿ-sū bô chiong sî-kî siu-khǹg? Bat I ê lâng siáⁿ-sū bô khòaⁿ-kìⁿ I ê ji̍t ah?2 Ū lâng î-sóa tōe-kài ,  Chhiúⁿ-toa̍t kui-kûn ê cheng-siⁿ ,  lâi chhī i , 3 In kóaⁿ bô-pē ê kiáⁿ ê lû ,  khan kóaⁿ-hū ê gû chòe chún-tǹg , 4 In chhia sòng-hiong lâng lī-khui lō͘ ;  Tōe-chiūⁿ ê kan-khó͘ lâng saⁿ-kap khì bih , 5 Khòaⁿ ah ,  in chhin-chhiūⁿ iá-lû tī khòng-iá ,  Chhut-khì chòe-kang ,  khûn-khûn chhē chia̍h ;  Khòng-iá kā in ê kiáⁿ chhut chia̍h-mi̍h , 6 Koah chhân--nih ê niû-chháu ,  Bán pháiⁿ-lâng só͘ chhun ê phû-tô , 7 Thong-mî thǹg-pak-theh bô chhēng-saⁿ tó-teh ;  Kôaⁿ-léng bô kah-phē , 8 Tī soaⁿ--nih hō͘ tōa-hō͘ ak-tâm ;  In-ūi bô jia-cha̍h chiū bih-óa tī chio̍h-kha , 9 Tùi lāu-bú ê heng-chêng chhiúⁿ bô-pē ê kiáⁿ khì ;  Koh tùi sòng-hiong lâng the̍h chún-tǹg ; 10 Tì-kàu lâng bô-saⁿ ,  thǹg-theh lâi kiâⁿ ;  Iau-iau teh taⁿ tiū-pé , 11 Tī hiah ê lâng ûi-chhiûⁿ lāi ,  khoeh iû ,  ta̍h chiú-khut ,  Ka-kī iáu-kú chhùi-ta , 12 Tī chōe-chōe peh-sìⁿ ê siâⁿ-lāi ū lâng ai-ai chhan ,  Siū-siong ê lâng ê sim pi-ai ;  Chóng-sī Siōng-tè bô kàm-chhat hit ê put-gī , 13 Iā ū lâng ûi-pōe kng-bêng ,  M̄-bat i ê lō͘ ,  Iā bô tiàm tī i ê lō͘-chiūⁿ , 14 Thâi-lâng--ê thiⁿ-phú-kng chiū khí-lâi ,  Thâi-sí kan-khó͘--ê kap sòng-hiong lâng ,  Tī mî--sî chhin-chhiūⁿ chha̍t , 15 Kan-îm ê lâng ê ba̍k-chiu thèng-hāu kàu hông-hun ,  Kóng ,  Bô lâng ba̍k-chiu ōe khòaⁿ-kìⁿ góa ;  Koh jia-khàm i ê bīn , 16 In tī mî--sî iah chhù-khang ,  ji̍t--sî ka-kī bih ,  Iā m̄-chai hit ê kng , 17 In-ūi in khòaⁿ thiⁿ-kng-chá chòe sí-ìm ,  In-ūi in tī sí-ìm chin koàiⁿ-sì , 18 I tī chúi-bīn chin khin-khoài ,  In ê hūn-gia̍h tī tōe-chiūⁿ siū chiù-chó͘ ;  I bô koh oa̍t-tńg lâi kiâⁿ phû-tô-hn̂g ê lō͘ , 19 Khòng-hān kap sio-joa̍h siau-bô seh-chúi ;  Im-kan tùi-tī hoān-chōe ê lâng iā sī án-ni , 20 Hoâi-īn i ê thai beh bōe-kì-tit i ;  thâng chia̍h i ,  beh lia̍h chòe tiⁿ ;  I bô koh siū kì-liām ;  Put-gī beh chhin-chhiūⁿ chhiū siū at-chi̍h , 21 I khi-hū bô hoâi-īn bô siⁿ-kiáⁿ ê hū-jîn-lâng ;  Bô hó khoán-thāi chiú-kóaⁿ-lâng , 22 Koh ēng I ê koân-lêng pó-choân kiông-béng ê lâng ;  Sui-jiân i ê oa̍h-miā choa̍t-bāng ,  iáu-kú ōe koh khí-lâi , 23 I siúⁿ-sù i an-jiân ,  i chiū ū só͘ óa-khò ,  I ê ba̍k-chiu iā khòaⁿ-kò͘ in ê lō͘ , 24 In seng-koâiⁿ ,  tiap-á-kú chiū bô--khì ;  In kàng-kē ,  hō͘ lâng siu-si̍p ,  chhin-chhiūⁿ chèng-lâng ,  Koh chhin-chhiūⁿ be̍h-sūi siū koah--khí-lâi , 25 Nā m̄-sī án-ni ,  chī-chūi ōe chèng-bêng góa sī pe̍h-chha̍t--ê ,  Iā hō͘ góa ê ōe kui tī khang-khang ah?
