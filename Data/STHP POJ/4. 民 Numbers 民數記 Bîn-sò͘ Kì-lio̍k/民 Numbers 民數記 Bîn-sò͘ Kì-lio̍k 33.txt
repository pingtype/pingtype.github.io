1 Í-sek-lia̍t lâng chiàu kun-tūi ,  tī Mô͘-se A-lûn ê chhiú-ē ,  chhut Ai-ki̍p tōe só͘ kiâⁿ ê lō͘-chām ,  kì tī ē-bīn , 2 Mô͘-se chiàu Iâ-hô-hoa ê bēng-lēng kì-chài in khí-sin kiâⁿ ê lō͘-chām ;  in khí-sin kiâⁿ ê lō͘-chām chiū-sī án-ni , 3 Chiaⁿ-ge̍h-kan ,  tī chiaⁿ-ge̍h cha̍p-gō͘ ji̍t ,  chiū-sī pôaⁿ-kè-choeh ê tē-jī ji̍t ,  Í-sek-lia̍t lâng tùi Lân-sek khí-sin ,  tī Ai-ki̍p chèng-lâng ê ba̍k-chiu-chêng  ,  khò tōa koân-lêng ê chhiú chhut-khì , 4 Hit-sî Ai-ki̍p lâng teh bâi-chòng in lóng-chóng ê tōa-kiáⁿ ,  chiū-sī Iâ-hô-hoa tī in tiong-kan só͘ phah-sí-ê ;  Iâ-hô-hoa iā khiàn-chek in hiah ê siōng-tè , 5 Í-sek-lia̍t lâng tùi Lân-sek khí-sin ,  chat-iâⁿ tī So͘-kat , 6 Tùi So͘-kat khí-sin ,  chat-iâⁿ tī kūn khòng-iá ê Í-thóng , 7 Tùi Í-thóng khí-sin ,  oa̍t-tńg kàu Pí-hap-hi-lio̍k ,  chiū-sī tī Pa-le̍k-sé-hun ê tùi-bīn ,  chiū chat-iâⁿ tī Bi̍t-toa̍t ê thâu-chêng , 8 Tùi Hap-hi-lio̍k tùi-bīn khí-sin ,  keng-kè hái-tiong kàu khòng-iá ;  koh tī Í-thóng ê khòng-iá kiâⁿ saⁿ-ji̍t ê lō͘-chām ,  chiū chat-iâⁿ tī Má-la̍h , 9 In tùi Má-la̍h khí-sin ,  lâi kàu Í-lîm ;  Í-lîm ū cha̍p-jī tiâu chúi-chôaⁿ ,  chhit-cha̍p châng chó-chhiū ;  chiū tī-hia chat-iâⁿ , 10 Tùi Í-lîm khí-sin ,  chat-iâⁿ tī Âng-hái kîⁿ , 11 Tùi Âng-hái kîⁿ khí-sin ,  chat-iâⁿ tī Sìn ê khòng-iá , 12 Tùi Sìn ê khòng-iá khí-sin ,  chat-iâⁿ tī Thoat-ka , 13 Tùi Thoat-ka khí-sin ,  chat-iâⁿ tī A-lio̍k , 14 Tùi A-lio̍k khí-sin ,  chat-iâⁿ tī Lī-hui-tèng ;  tī-hia bô chúi thang hō͘ peh-sìⁿ lim , 15 Tùi Lī-hui-tèng khí-sin ,  chat-iâⁿ tī Se-nái ê khòng-iá , 16 Tùi Se-nái ê khòng-iá khí-sin ,  chat-iâⁿ tī Ki-phok-lô-hap-tha-óa , 17 Tùi Ki-phok-lô-hap-tha-óa khí-sin ,  chat-iâⁿ tī Hap-sé-lio̍k , 18 Tùi Hap-sé-lio̍k khí-sin ,  chat-iâⁿ tī Lī-thê-má , 19 Tùi Lī-thê-má khí-sin ,  chat-iâⁿ tī Lîm-bûn-phàⁿ-lia̍t , 20 Tùi Lîm-bûn-phàⁿ-lia̍t khí-sin ,  chat-iâⁿ tī Li̍p-ná , 21 Tùi Li̍p-ná khí-sin ,  chat-iâⁿ tī Le̍k-sat , 22 Tùi Le̍k-sat khí-sin ,  chat-iâⁿ tī Ki-hi-la̍h-tha , 23 Tùi Ki-hi-la̍h-tha khí-sin ,  chat-iâⁿ tī Sa-húi soaⁿ , 24 Tùi Sa-húi soaⁿ khí-sin ,  chat-iâⁿ tī Hap-la̍h-tāi , 25 Tùi Hap-la̍h-tāi khí-sin ,  chat-iâⁿ tī Má-kiat-hi-lio̍k , 26 Tùi Má-kiat-hi-lio̍k khí-sin ,  chat-iâⁿ tī Tha-hap , 27 Tùi Tha-hap khí-sin ,  chat-iâⁿ tī Tha-la̍h , 28 Tùi Tha-la̍h khí-sin ,  chat-iâⁿ tī Bi̍t-ka , 29 Tùi Bi̍t-ka khí-sin ,  chat-iâⁿ tī Hap-mô͘-ná , 30 Tùi Hap-mô͘-ná khí-sin ,  chat-iâⁿ tī Mô͘-se-lio̍k , 31 Tùi Mô͘-se-lio̍k khí-sin ,  chat-iâⁿ tī Pí-nî-a-kan , 32 Tùi Pí-nî-a-kan khí-sin ,  chat-iâⁿ tī Hat-hap-ki̍p-kah , 33 Tùi Hat-hap-ki̍p-kah khí-sin ,  chat-iâⁿ tī Iok-pa-tha , 34 Tùi Iok-pa-tha khí-sin ,  chat-iâⁿ tī A-phok-ná , 35 Tùi A-phok-ná khí-sin ,  chat-iâⁿ tī Í-sûn-ka-pia̍t , 36 Tùi Í-sûn-ka-pia̍t khí-sin ,  chat-iâⁿ tī Sîm ê khòng-iá ,  chiū-sī Ka-te-su , 37 Tùi Ka-te-su khí-sin ,  chat-iâⁿ tī Hô-jíⁿ soaⁿ ,  Í-tong tōe ê piⁿ-kài , 38 Í-sek-lia̍t lâng chhut Ai-ki̍p tōe ê sì-cha̍p nî ,  gō͘-ge̍h chhoe-it ji̍t ,  chè-si A-lûn chun-thàn Iâ-hô-hoa ê bēng-lēng ,  chiūⁿ Hô-jíⁿ soaⁿ ,  chiū sí tī-hia , 39 A-lûn sí tī Hô-jíⁿ soaⁿ ê sî ,  chi̍t-pah jī-cha̍p-saⁿ hè , 40 Khiā-khí tī Ka-lâm tōe lâm-hng ê Ka-lâm lâng A-la̍h-tek ông thiaⁿ-kìⁿ Í-sek-lia̍t lâng lâi lah , 41 Í-sek-lia̍t lâng tùi Hô-jíⁿ soaⁿ khí-sin ,  chat-iâⁿ tī Sat-mô͘-ná , 42 Tùi Sat-mô͘-ná khí-sin ,  chat-iâⁿ tī Phó͘-lùn , 43 Tùi Phó͘-lùn khí-sin ,  chat-iâⁿ tī O-pek , 44 Tùi O-pek khí-sin ,  chat-iâⁿ tī Í-iâ-a-pa-lîm ,  Mô͘-ap ê piⁿ-kài , 45 Tùi Í-ìn khí-sin ,  chat-iâⁿ tī Tí-pún-ka-tek , 46 Tùi Tí-pún-ka-tek khí-sin ,  chat-iâⁿ tī A-bûn-te-pí-la̍h-thài-im , 47 Tùi A-bûn-te-pí-la̍h-thài-im khí-sin ,  chat-iâⁿ tī Nî-pho tùi-bīn ê A-pa-lîm soaⁿ , 48 Tùi A-pa-lîm soaⁿ khí-sin ,  chat-iâⁿ tī Mô͘-ap ê pîⁿ-iûⁿ ,  Iok-tàn hô-piⁿ ,  Iâ-lī-ko tùi-bīn , 49 In chat-iâⁿ tī Iok-tàn ê hô-piⁿ ,  tùi Pek-iâ-se-boa̍t kàu A-pek-si̍p-têng ,  tī Mô͘-ap pîⁿ-iûⁿ , 50 Iâ-hô-hoa tī Mô͘-ap pîⁿ-iûⁿ ,  Iok-tàn hô-piⁿ ,  Iâ-lī-ko tùi-bīn ,  hoan-hù Mô͘-se kóng , 51 Lí tio̍h hoan-hù Í-sek-lia̍t lâng kā in kóng ,  Lín kè Iok-tàn hô ji̍p Ka-lâm tōe ê sî , 52 chiū tio̍h tùi lín bīn-chêng kóaⁿ-chhut hia só͘ ū khiā-khí ê peh-sìⁿ ,  húi-bia̍t in it-chhè phah-chiâⁿ ê chio̍h-siōng ,  koh húi-bia̍t in it-chhè iûⁿ-chù ê ngó͘-siōng ,  koh thiah-húi in it-chhè ê soaⁿ-thâu-tôaⁿ , 53 Lín tio̍h chiàm hit só͘-chāi ,  iā tio̍h khiā-khí tī-hia ,  in-ūi Góa chiong hit só͘-chāi siúⁿ-sù lín chòe-gia̍p , 54 Lín tio̍h chiàu ta̍k-ke liam-khau sêng-chiap hit ê tōe ;  lâng chōe-ê ,  tio̍h pun sán-gia̍p khah-chōe hō͘ in ,  lâng chió-ê tio̍h pun sán-gia̍p khah-chió hō͘ in ;  khòaⁿ lâng liam-tio̍h sím-mi̍h só͘-chāi ,  hit só͘-chāi chiū kui i ;  chiàu lín chó͘-kong ê chi-phài lín tio̍h sêng-chiap i , 55 Siat-sú lín bô kóaⁿ-chhut hit só͘-chāi khiā-khí ê peh-sìⁿ ,  chiū lín só͘ iông-ún i tiàm-teh ê peh-sìⁿ ,  beh chòe lín ba̍k-chiu-tiong ê chhì ,  hia̍p-ē ê chháu-chhì ;  in iā beh tī lín só͘ khiā-khí ê tōe khún-pek lín , 56 Koh Góa beh khoán-thāi lín ,  chhin-chhiūⁿ Góa bat siūⁿ beh khoán-thāi in ê , 
