1 Iâ-hô-hoa hoan-hù Mô͘-se kóng , 2 Lí tio̍h bēng-lēng Í-sek-lia̍t lâng kā in kóng ,  Lín kàu Ka-lâm tōe ê sî ,  chiū-sī kui hō͘ lín chòe-gia̍p ê Ka-lâm ,  chiàu i sì-kéng ê tōe ; 3 lín ê lâm-hng tio̍h tùi Sîm ê khòng-iá iân Í-tong ê piⁿ-kài ,  lín ê lâm-kài tio̍h tùi Iâm-hái tang-sì ê ke̍k-thâu , 4 Lín ê kài tio̍h kàu A-khek-la̍h-piⁿ ê soaⁿ-phiâⁿ ê lâm-sì ,  sòa-kàu Sîm ,  ti̍t-ti̍t thàng-kàu Ka-te-su-pa-nî-a ê lâm-pêng ;  koh thàng-kàu Hap-sat-a-ta̍t ,  sòa-kàu Ap-bûn , 5 Chit ê kéng-kài tio̍h tùi Ap-bûn oat-kàu Ai-ki̍p ê khoe ,  thàng-kàu hái ûi-chí , 6 Sai-pêng tio̍h ēng tōa-hái chòe kài ;  che chiū-sī lín sai-sì ê kài , 7 Lín pak-sì ê kài tio̍h tùi tōa-hái ,  u̍ih-kàu Hô-jíⁿ soaⁿ , 8 Tùi Hô-jíⁿ soaⁿ u̍ih-kàu Hap-má ê lō͘-kháu ,  thàng-kàu Se-ta̍t-ta̍t , 9 Koh thàng-kàu Se-húi-lûn ,  ti̍t-kàu Hap-sat-í-lân ûi-chí ,  che beh chòe lín pak-sì ê kài , 10 Lín tio̍h tùi Hap-sat-í-lân ,  u̍ih-kàu Sī-hoan chòe lín tang-sì ê kài , 11 Chit ê kài tio̍h tùi Sī-hoan lo̍h-khì kàu A-iân tang-sì ê Lī-pí-la̍h ,  koh lo̍h-khì kàu Ki-nî-lia̍t ô͘ ê tang-sì , 12 Chit ê kài tio̍h lo̍h-khì kàu Iok-tàn hô ,  thàng-kàu Iâm-hái ûi-chí ;  chit sì-ûi ê kài-lāi beh chòe lín ê tōe , 13 Mô͘-se bēng-lēng Í-sek-lia̍t lâng kóng ,  Che sī chiàu lín só͘ liam-khau chòe teh-beh sòa-chiap gia̍p ê tōe ,  Iâ-hô-hoa só͘ bēng-lēng hō͘ káu ê chi-phài koh pòaⁿ-chi-phài ê , 14 In-ūi Liû-piān kiáⁿ-sun ê chi-phài chiàu in ê chong-cho̍k ,  koh Ka-tek kiáⁿ-sun ê chi-phài chiàu in ê chong-cho̍k ,  í-keng tit-tio̍h sán-gia̍p ;  Má-ná-se pòaⁿ-chi-phài iā tit-tio̍h ; 15 chit nn̄g chi-phài ,  koh pòaⁿ-chi-phài ,  í-keng tī Iok-tàn gōa ,  Iâ-lī-ko ê tang-sì ,  ǹg ji̍t chhut ê só͘-chāi tit-tio̍h gia̍p , 16 Iâ-hô-hoa koh hoan-hù Mô͘-se kóng , 17 Beh kā lín pun tōe chòe-gia̍p ê lâng ê miâ-jī kì tī ē-tóe ;  sī chè-si Í-lī-a-sat ,  kap Lùn ê kiáⁿ Iok-su-a , 18 Lín tio̍h tùi ta̍k chi-phài kéng chi̍t-ê siú-léng ,  pun hit ê tōe chòe-gia̍p , 19 Chiah ê lâng ê miâ kì tī ē-tóe ;  Iû-tāi ê chi-phài ,  ū Iâ-hu-nî ê kiáⁿ Ka-le̍k , 20 Se-biān kiáⁿ-sun ê chi-phài ,  ū A-bí-hut ê kiáⁿ Sī-bó͘-lī , 21 Piān-ngá-bín ê chi-phài ,  ū Ki-su-lûn ê kiáⁿ Í-lī-ta̍t , 22 Tàn ê kiáⁿ-sun ê chi-phài ,  ū siú-léng ,  Iok-lī ê kiáⁿ Pò͘-ki , 23 Iok-sek ê kiáⁿ-sun ,  Má-ná-se kiáⁿ-sun ê chi-phài ,  ū siú-léng ,  Í-hut ê kiáⁿ Hàn-liap ; 24 Í-hoat-liân kiáⁿ-sun ê chi-phài ,  ū siú-léng ,  S[L]i̍p-hut-tàn ê kiáⁿ Ki-bó͘-lī , 25 Se-pò͘-lûn kiáⁿ-sun ê chi-phài ,  ū siú-léng ,  Phàⁿ-la̍p ê kiáⁿ I-lī-sat-hoan , 26 Í-sat-ka kiáⁿ-sun ê chi-phài ,  ū siú-léng ,  A-sàn ê kiáⁿ Phàⁿ-thiah , 27 A-siat kiáⁿ-sun ê chi-phài ,  ū siú-léng ,  Sī-lô-bí ê kiáⁿ A-hi-hut , 28 Ná-hut-tha-lī kiáⁿ-sun ê chi-phài ,  ū siú-léng ,  A-bí-hut ê kiáⁿ Pí-tāi-hek , 29 Chiah ê lâng chiū-sī Iâ-hô-hoa só͘ bēng-lēng tī Ka-lâm tōe chiong sán-gia̍p pun hō͘ Í-sek-lia̍t lâng ê , 
