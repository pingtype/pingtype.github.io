1 Khiā-khí tī lâm-hng ê Ka-lâm lâng ,  A-la̍h-tek ông ,  thiaⁿ-kìⁿ Í-sek-lia̍t lâng tùi A-tha-lîm lō͘ lâi ,  chiū kap Í-sek-lia̍t lâng kau-chiàn ,  lia̍h in kúi-nā lâng , 2 Í-sek-lia̍t lâng tùi Iâ-hô-hoa hoat-goān kóng ,  Lí nā chin-chiàⁿ chiong chit ê peh-sìⁿ kau góa ê chhiú ,  góa chiū it-chīn châu-bia̍t in ê siâⁿ , 3 Iâ-hô-hoa thiaⁿ Í-sek-lia̍t lâng ê siaⁿ ,  chiong Ka-lâm lâng kau-tài in ;  in chiū it-chīn bia̍t in ,  kap in ê siâⁿ ;  hit só͘-chāi ê miâ chiū kiò Hô-jíⁿ-má , 4 In tùi Hô-jíⁿ soaⁿ khí-sin ,  tùi Âng-hái ê lō͘ khì ,  beh se̍h Í-tong ê tōe ;  peh-sìⁿ ūi-tio̍h só͘ kiâⁿ ê lō͘ ,  sim put-chí lóe-chì , 5 Chiū hiâm Siōng-tè kap Mô͘-se kóng ,  Lín siáⁿ-sū chhōa goán chhut Ai-ki̍p ,  hō͘ goán sí tī chit ê khòng-iá ah? In-ūi bô piáⁿ ,  bô chúi ,  goán ê sim iàm-chiān chit ê chheng-tām ê chia̍h-mi̍h , 6 Iâ-hô-hoa chiū chhe hé-chôa ji̍p peh-sìⁿ ê tiong-kan ,  kā peh-sìⁿ ;  Í-sek-lia̍t lâng sí chōe-chōe , 7 Peh-sìⁿ kàu Mô͘-se hia ,  kóng ,  Goán ū hoān-chōe ,  in-ūi goán ū hiâm Iâ-hô-hoa kap lí ;  chhiáⁿ lí kiû Iâ-hô-hoa hō͘ chiah ê chôa lī-khui goán ,  Mô͘-se chiū thòe peh-sìⁿ kiû , 8 Iâ-hô-hoa tùi Mô͘-se kóng ,  Lí chòe chi̍t-bé hé-chôa ,  kùi tī kî-koaⁿ-téng ;  kìⁿ-nā hō͘ i kā-tio̍h ê ,  chi̍t-ē khòaⁿ ,  chiū ōe oa̍h , 9 Mô͘-se chiū chòe chi̍t-bé tâng-chôa ,  kùi tī kî-koaⁿ-téng ;  kìⁿ-nā hō͘ chôa kā-tio̍h-ê ,  chi̍t-ē khòaⁿ chit ê tâng-chôa ,  chiū oa̍h , 10 Í-sek-lia̍t lâng khí-sin ,  chat-iâⁿ tī O-po̍k , 11 Koh tùi O-po̍k khí-sin ,  chat-iâⁿ tī Í-iâ-a-pa-lîm ,  chiū-sī ǹg ji̍t-chhut ê só͘-chāi ,  kap Mô͘-ap saⁿ-tùi ê khòng-iá , 12 Tùi hia khí-sin ,  chat-iâⁿ tī Sat-lia̍t ê soaⁿ-kok , 13 Tùi-hia khí-sin ,  chat-iâⁿ tī A-lùn ê hit-pêng ,  chiū-sī tī khòng-iá ,  tùi A-mô͘-lī ê tōe-kài chhut-lâi ;  in-ūi A-lùn sī Mô͘-ap ê kau-kài ,  tī Mô͘-ap kap A-mô͘-lī ê tiong-kan , 14 Só͘-í Iâ-hô-hoa kau-chiàn ê chheh ū kóng:	So͘-hoat ê Oa-hap-pek , 	Kap A-lùn hiah ê soaⁿ-kok ; 15 Í-ki̍p chiah ê soaⁿ-kok ê chúi-chôaⁿ , 	Chiū-sī ǹg A-jíⁿ khiā-khí ê só͘-chāi , 	Óa-kūn Mô͘-ap ê kéng-kài , 16 In tùi hia kàu Pí-jíⁿ ;  che chiū-sī Iâ-hô-hoa bat tùi Mô͘-se só͘ kóng-khí ê chíⁿ ,  kóng ,  Lí chū-chi̍p peh-sìⁿ ,  Góa beh ēng chúi hō͘ in , 17 Hit-sî Í-sek-lia̍t lâng chhiùⁿ-koa kóng , 	Chíⁿ ah ,  chhèng-chhut-lâi ;  lín tio̍h tùi i chhiùⁿ-koa ; 18 Chit ê chíⁿ sī siú-léng khui i ,  Peh-sìⁿ chun-kùi ê lâng , 	Ēng koân-pèng ,  ēng in ê koáiⁿ-á ku̍t ê ,  In tùi khòng-iá khì Má-tha-ná ; 19 Tùi Má-tha-ná kàu Ná-ha̍p-lia̍t ,  tùi Ná-hap-lia̍t kàu Pa-boa̍t , 20 Tùi Pa-boa̍t kàu Mô͘-ap tōe ê soaⁿ-kok ,  kàu hit ê khòaⁿ lo̍h-kē ,  ōe khòaⁿ-kìⁿ khòng-iá ê Pî-su-ka ê soaⁿ-chiam , 21 Í-sek-lia̍t lâng chhe sù-chiá khì kìⁿ A-mô͘-lī lâng ê ông Se-hông ,  kóng , 22 Kiû lí iông-ún góa tùi lí ê tōe keng-kè ;  goán bô phian tī chhân-hn̂g ,  kap phû-tô-hn̂g ;  goán iā bô beh lim chíⁿ-ni̍h ê chúi ;  to̍k-to̍k kiâⁿ tōa-lō͘ ,  ti̍t-ti̍t keng-kè lí ê tōe-kài , 23 Se-hông m̄-chún Í-sek-lia̍t lâng keng-kè i ê kéng-kài ;  Se-hông chiū chū-chi̍p i ê chèng peh-sìⁿ ,  chhut-lâi kàu khòng-iá ,  beh tí-te̍k Í-sek-lia̍t lâng ,  kàu Ngá-cha̍p ;  kap Í-sek-lia̍t lâng kau-chiàn , 24 Í-sek-lia̍t lâng ēng to thâi i ,  chiàm i ê tōe ,  tùi A-lùn kàu Ngá-phok ,  ti̍t-ti̍t kàu A-bûn lâng hia ;  in-ūi A-bûn lâng ê tōe-kài chin kian-kò͘ , 25 Í-sek-lia̍t lâng chhú i it-chhè ê siâⁿ ,  Í-sek-lia̍t lâng iā khiā-khí A-mô͘-lī ê siâⁿ ,  tī Hi-si̍t-pún ,  kap i it-chhè ê siâⁿ , 26 Chit ê Hi-si̍t-pún sī A-mô͘-lī ông Se-hông ê siâⁿ ;  i bat kap Mô͘-ap chêng ê ông kau-chiàn ,  tùi i ê chhiú chhiúⁿ choân-tōe ,  ti̍t-kàu A-lùn , 27 Só͘-í chòe-si ê lâng liām ,  kóng:	Lín tio̍h lâi Hi-si̍t-pún , 	Goān Se-hông ê siâⁿ tit-tio̍h khí-chō ,  koh kian-kò͘ ; 28 In-ūi ū hé tùi Hi-si̍t-pún chhut , 	Ū hé-iām tùi Se-hông ê siâⁿ hoat , 	Sio-húi Mô͘-ap ê A-jíⁿ , 	Kap A-lùn koâiⁿ ê só͘-chāi ê chú , 29 Mô͘-ap ah ,  lí ū chai-ē!	Ki-boa̍t ê peh-sìⁿ ah ,  lín bia̍t-bô lah!	Hō͘ i ê ta-po͘-teng chòe tô-cháu-ê , 	Cha-bó͘-kiáⁿ chòe siū-lia̍h-ê , 	Kau hō͘ A-mô͘-lī ông Se-hông , 30 Goán siā-in ;  Hi-si̍t-pún kàu Tí-pún it-chīn húi bia̍t , 	Goán hō͘ tōe pha-hng ,  ti̍t-kàu Lô-hoat , 	Chiū-sī kàu Bí-tí-pa , 31 Án-ni ,  Í-sek-lia̍t lâng chiū khiā-khí tī A-mô͘-lī lâng ê tōe , 32 Mô͘-se chhe lâng khì thau-khòaⁿ Ngá-siā ,  chiū chhú in hiah ê hiuⁿ-siā ,  kóaⁿ-chhut khiā-khí hia ê A-mô͘-lī lâng , 33 Í-sek-lia̍t oat tùi Pa-san ê lō͘ khì ;  Pa-san ông Go̍k ,  kap i ê chèng peh-sìⁿ ,  lóng chhut-lâi tí-te̍k in ,  tī Í-tek-lâi kap in kau-chiàn , 34 Iâ-hô-hoa tùi Mô͘-se kóng ,  M̄-bián kiaⁿ in ,  in-ūi Góa í-keng chiong i kap i ê chèng peh-sìⁿ ,  i ê tōe ,  lóng kau tī lí ê chhiú ;  lí tio̍h khoán-thāi i ,  chhin-chhiūⁿ lí bat khoán-thāi tiàm tī Hi-si̍t-pún ê A-mô͘-lī ông Se-hông chi̍t-iūⁿ , 35 In chiū phah i ,  kap i hiah ê kiáⁿ ,  í-ki̍p i ê chèng peh-sìⁿ ,  bô kā i lâu chi̍t-ê ,  chiū tit-tio̍h i ê tōe , 
