1 Un-e̍k liáu-āu ,  Iâ-hô-hoa hoan-hù Mô͘-se kap chè-si A-lûn ê kiáⁿ Í-lī-a-sat kóng , 2 Lín tio̍h chiong Í-sek-lia̍t choân-hōe ê chèng-lâng ,  chiàu in ê chong-cho̍k ,  kìⁿ-nā Í-sek-lia̍t tiong ,  tùi jī-cha̍p hè í-chiūⁿ ,  ōe chhut-khì kau-chiàn ê ,  tio̍h sǹg in ê chóng-gia̍h , 3 Mô͘-se kap chè-si Í-lī-a-sat ,  tī Mô͘-ap ê pîⁿ-iûⁿ ,  Iok-tàn hô-piⁿ ,  Iâ-lī-ko saⁿ-tùi ê só͘-chāi ,  tùi in kóng , 4 Tùi jī-cha̍p hè í-chiūⁿ sǹg-i ,  chiàu Iâ-hô-hoa hoan-hù Mô͘-se í-ki̍p chhut Ai-ki̍p tōe ê Í-sek-lia̍t lâng , 5 Í-sek-lia̍t ê tōa-kiáⁿ sī Liû-piān ;  Liû-piān chiah ê kiáⁿ ;  sio̍k Hap-lo̍k ê ,  ū Hap-lo̍k cho̍k ;  sio̍k Hoat-lō͘ ê ,  ū Hoat-lō͘ cho̍k ; 6 sio̍k Hi-su-lûn ê ,  ū Hi-su-lûn cho̍k ;  sio̍k Ka-bí ê ,  ū Ka-bí cho̍k , 7 Chiah-ê chiū-sī Liû-piān ê ta̍k-cho̍k ;  kî-tiong siū-sǹg-ê ,  kiōng sì-bān saⁿ-chheng chhit-pah saⁿ-cha̍p miâ , 8 Hoat-lō͘ ê kiáⁿ sī Í-lī-ap ; 9 Í-lī-ap chiah ê kiáⁿ sī Nî-bó͘-lī ,  Tāi-tan ,  A-pí-lân ;  chit ê Tāi-tan ,  A-pí-lân ,  chiū-sī tùi hōe-tiong siū-kéng-ê ;  Khó-la̍h ê tóng kong-kek Iâ-hô-hoa ê sî ,  in iā kap in kong-kek Mô͘-se A-lûn , 10 Hit-sî tōe khui-chhùi thun in ,  kap Khó-la̍h ;  in hit-tóng lóng sí ;  iā ū hé sio-sí nn̄g-pah gō͘-cha̍p lâng ,  ēng in chòe kàm-kài , 11 Chóng-sī Khó-la̍h chiah ê kiáⁿ bô sí , 12 Se-biān chiah ê kiáⁿ chiàu ke-cho̍k ;  sio̍k Nî-bó͘-lī ê ,  ū Nî-bó͘-lī cho̍k ; 13 sio̍k Ngá-bín ê ,  ū Ngá-bín cho̍k ;  sio̍k Ngá-kun ê ,  ū Ngá-kun cho̍k ;  sio̍k Siā-la̍h ê ,  ū Siā-la̍h cho̍k ;  sio̍k Sò-lô ê ,  ū Sò-lô cho̍k , 14 Chiah-ê sī Se-biān ê ta̍k-cho̍k ,  kiōng nn̄g-bān nn̄g-chheng nn̄g-pah miâ , 15 Ka-tek chiah ê kiáⁿ ,  chiàu ke-cho̍k ;  sio̍k Sé-hun ê ,  ū Sé-hun cho̍k ;  sio̍k Hap-ki ê ,  ū Hap-ki cho̍k ;  sio̍k Su-nî ê ,  ū Su-nî cho̍k ; 16 sio̍k A-su-nî ê ,  ū A-su-nî cho̍k ;  sio̍k Í-lī ê ,  ū Í-lī cho̍k ; 17 sio̍k A-lu̍t ê ,  ū A-lu̍t cho̍k ;  sio̍k A-lia̍t-lī ê ,  ū A-lia̍t-lī cho̍k , 18 Chiah-ê sī Ka-tek kiáⁿ-sun ê ta̍k-cho̍k ;  in só͘ kè-sǹg ê ,  kiōng sì-bān liân gō͘-pah miâ , 19 Iû-tāi ê kiáⁿ ,  Jíⁿ kap Gô-lâm ;  chit ê Jíⁿ kap Gô-lâm sí tī Ka-lâm tōe , 20 Iû-tāi kî-û chiah ê kiáⁿ ,  chiàu in ê ke-cho̍k ;  sio̍k Sī-la̍h ê ,  ū Sī-la̍h cho̍k ;  sio̍k Hoat-le̍k-su ê ,  ū Hoat-le̍k-su cho̍k ;  sio̍k Siā-la̍h ê ,  ū Siā-la̍h cho̍k , 21 Hoat-le̍k-su ê kiáⁿ ;  sio̍k Hi-su-lûn ê ,  ū Hi-su-lûn cho̍k ;  sio̍k Hap-bó͘-le̍k ê ,  ū Hap-bó͘-le̍k cho̍k , 22 Chiah-ê sī Iû-tāi ê ta̍k-cho̍k ;  in kè-sǹg ê ,  kiōng chhit-bān la̍k-chheng gō͘-pah miâ , 23 Í-sat-ka ê kiáⁿ-sun ,  chiàu in ê chong-cho̍k ;  sio̍k Tô-la̍h ê ,  ū Tô-la̍h cho̍k ;  sio̍k Phó͘-óa ê ,  ū Phó͘-óa cho̍k ; 24 sio̍k Ngá-su̍t ê ,  ū Ngá-su̍t cho̍k ;  sio̍k Sin-lûn ê ,  ū Sin-lûn cho̍k , 25 Chiah-ê sī Í-sat-ka ê ta̍k-cho̍k ;  in kè-sǹg ê ,  kiōng la̍k-bān sì-chheng saⁿ-pah miâ , 26 Se-pò͘-lûn ê kiáⁿ-sun ,  chiàu in ê chong-cho̍k ;  sio̍k Se-lia̍t ê ,  ū Se-lia̍t cho̍k ;  sio̍k Í-lûn ê ,  ū Í-lûn cho̍k ;  sio̍k Ngá-lī ê ,  ū Ngá-lī cho̍k , 27 Chiah-ê sī Se-pò͘-lûn ê ta̍k-cho̍k ;  in kè-sǹg ê ,  kiōng la̍k-bān liân gō͘-pah miâ , 28 Iok-sek ê kiáⁿ-sun ,  chiàu in ê chong-cho̍k ,  ū Má-ná-se ,  Í-hoat-liân , 29 Má-ná-se ê kiáⁿ-sun ;  sio̍k Má-kiat ,  ū Má-kiat cho̍k ;  Má-kiat siⁿ Ki-lia̍t ;  sio̍k Ki-lia̍t ê ,  ū Ki-lia̍t cho̍k , 30 Chiah-ê sī Ki-lia̍t ê kiáⁿ-sun ;  sio̍k I-í-siā ê ,  ū I-í-siā cho̍k ;  sio̍k Hi-le̍k ê ,  ū Hi-le̍k cho̍k ; 31 sio̍k A-su-lia̍t ê ,  ū A-su-lia̍t cho̍k ;  sio̍k Sī-kiàm ê ,  ū Sī-kiàm cho̍k ; 32 sio̍k Sī-bí-tāi ê ,  ū Sī-bí-tāi cho̍k ;  sio̍k Hi-hut ê ,  ū Hi-hut cho̍k ; 33 Hi-hut ê kiáⁿ Se-lô-hui-hap bô kiáⁿ ,  chí-ū cha-bó͘-kiáⁿ ;  Se-lô-hui-hap cha-bó͘-kiáⁿ ê miâ ,  chiū-sī Má-la̍h ,  Ná-a ,  Hat-la̍h ,  Bi̍t-ka ,  Tek-sat , 34 chiah-ê sī Má-ná-se ê ta̍k-cho̍k ;  in kè-sǹg-ê ,  kiōng gō͘-bān nn̄g-chheng chhit-pah miâ , 35 Chiah-ê sī Í-hoat-liân ê kiáⁿ-sun ,  chiàu in ê chong-cho̍k ;  sio̍k Su-thê-la̍h ê ,  ū Su-thê-la̍h cho̍k ,  sio̍k Pí-kiat ê ,  ū Pí-kiat cho̍k ;  sio̍k Tha-hán ê ,  ū Tha-hán cho̍k , 36 Chiah-ê sī Su-thê-la̍h ê kiáⁿ-sun ;  sio̍k Í-lân ê ,  ū Í-lân cho̍k , 37 Chiah-ê sī Í-hoat-liân kiáⁿ-sun ê ta̍k-cho̍k ;  in kè-sǹg-ê kiōng saⁿ-bān nn̄g-chheng gō͘-pah miâ ,  Chiàu in ê chong-cho̍k ,  chiah-ê sī Iok-sek ê kiáⁿ-sun , 38 Piān-ngá-bín ê kiáⁿ-sun ,  chiàu in chong-cho̍k ;  sio̍k Pí-la̍h ê ,  ū Pí-la̍h cho̍k ;  sio̍k A-si̍t-pia̍t ê ,  ū A-si̍t-pia̍t cho̍k ;  sio̍k A-hi-lân ê ,  ū A-hi-lân cho̍k ; 39 sio̍k Su-hoán ê ,  ū Su-hoán cho̍k ;  sio̍k Hō͘-hoán ê ,  ū Hō͘-hoán cho̍k , 40 Pí-la̍h ê kiáⁿ-sun ,  sī A-le̍k ,  Nái-bān ;  sio̍k A-le̍k ê ,  ū A-le̍k cho̍k ;  sio̍k Nái-bān ê ,  ū Nái-bān cho̍k , 41 Chiàu in ê chong-cho̍k ,  chiah-ê sī Piān-ngá-bín ê kiáⁿ-sun ;  in kè-sǹg-ê ,  kiōng sì-bān gō͘-chheng la̍k-pah miâ , 42 Chiah-ê sī Tàn ê kiáⁿ-sun ,  chiàu in ê chong-cho̍k ;  sio̍k Su-hâm ê ,  ū Su-hâm cho̍k ,  Chiàu in ê chong-cho̍k ,  chiah-ê sī Tàn ê ta̍k-cho̍k , 43 In kè-sǹg-ê ,  Su-hâm só͘ ū ê ta̍k-cho̍k ,  kiōng ū la̍k-bān sì-chheng sì-pah miâ , 44 A-siat ê kiáⁿ-sun ,  chiàu in ê chong-cho̍k ;  sio̍k Im-ná ê ,  ū Im-ná cho̍k ;  sio̍k E̍k-si-úi ê ,  ū E̍k-si-úi cho̍k ;  sio̍k Pí-lī-a ê ,  ū Pí-lī-a cho̍k , 45 Pí-lī-a ê kiáⁿ-sun ,  sio̍k Hi-piat ê ,  ū Hi-piat cho̍k ;  sio̍k Má-kiat ê ,  ū Má-kiat cho̍k , 46 A-siat ê cha-bó͘-kiáⁿ miâ kiò Se-la̍h , 47 Chiah-ê sī A-siat kiáⁿ-sun ê ta̍k-cho̍k ;  in kè-sǹg-ê ,  kiōng gō͘-bān saⁿ-chheng sì-pah miâ , 48 Ná-hut-tha-lī ê kiáⁿ-sun ,  chiàu in ê chong-cho̍k ;  sio̍k Ngá-siat ê ,  ū Ngá-siat cho̍k ;  sio̍k Ko͘-nî ê ,  ū Ko͘-nî cho̍k ; 49 sio̍k Iâ-sek ê ,  ū Iâ-sek cho̍k ;  sio̍k Sī-léng ê ,  ū Sī-léng cho̍k , 50 Chiàu in ê chong-cho̍k ,  chiah-ê sī Ná-hut-tha-lī ê ta̍k-cho̍k ;  in kè-sǹg-ê ,  kiōng sì-bān gō͘-chheng sì-pah miâ , 51 Chiah-ê lóng sī Í-sek-lia̍t kiáⁿ-sun ,  in kè-sǹg-ê ,  kiōng ū la̍k-cha̍p-bān liân chi̍t-chheng chhit-pah saⁿ-cha̍p miâ , 52 Iâ-hô-hoa hoan-hù Mô͘-se kóng , 53 Hit ê tōe tio̍h pun hō͘ chiah ê lâng chòe sán-gia̍p ,  chiàu in ê miâ-gia̍h , 54 Lâng chōe-ê ,  tio̍h pun hō͘ in khah-chōe gia̍p ,  lâng chió-ê ,  tio̍h pun hō͘ in khah-chió ;  tio̍h chiàu i kè-sǹg ê lâng-gia̍h ,  ēng gia̍p pun hō͘ ta̍k-lâng , 55 Chóng-sī hit ê tōe tio̍h liam-khau lâi pun i ,  ta̍k-lâng chiàu i chó͘-chong chiah ê chi-phài ê miâ ,  lâi sêng-chiap chiah ê gia̍p , 56 Tio̍h chiàu só͘ liam ê khau ,  khòaⁿ lâng-gia̍h chōe ,  lâng-gia̍h chió ,  ēng sán-gia̍p pun hō͘ in , 57 Chiah-ê chiū-sī Lī-bī lâng ,  chiàu in ê chong-cho̍k kè-sǹg-ê ;  sio̍k Kek-sūn ê ,  ū Kek-sūn cho̍k ;  sio̍k Ko-hat ê ,  ū Ko-hat cho̍k ;  sio̍k Bí-la̍h-lī ê ,  ū Bí-la̍h-lī cho̍k , 58 Chiah-ê sī Lī-bī ê ta̍k-cho̍k ;  ū Li̍p-nî cho̍k ,  Hi-pek-lûn cho̍k ,  Má-lī cho̍k ,  Bó͘-sī cho̍k ,  Khó-la̍h cho̍k ,  Ko-hat siⁿ Àm-lân , 59 Àm-lân ê bó͘ miâ-kiò Iok-kî-pia̍t ,  sī Lī-bī ê cha-bó͘-kiáⁿ ;  i ê lāu-bú tī Ai-ki̍p tùi Lī-bī siⁿ ê ;  i tùi Àm-lân siⁿ A-lûn ,  Mô͘-se ,  kap in ê tōa-chí Bí-lī-àm , 60 Tùi A-lûn siⁿ Ná-tap ,  A-pí-hō͘ ,  Í-lī-a-sat ,  Í-tha-má , 61 Ná-tap A-pí-hō͘ tī Iâ-hô-hoa ê bīn-chêng hiàn pa̍t-hō hé ê sî ,  chiū sí , 62 In tiong-kan chi̍t-ge̍h-ji̍t í-gōa ,  kè-sǹg ê ta-po͘-teng ,  kiōng nn̄g-bān saⁿ-chheng ;  in-ūi in tī Í-sek-lia̍t lâng tiong bô sǹg chāi-lāi ,  in-ūi tī Í-sek-lia̍t lâng tiong bô ēng sán-gia̍p hō͘ in , 63 Chiah-ê chiū-sī hō͘ Mô͘-se kap chè-si Í-lī-a-sat só͘ sǹg-kè ê ;  in tī Mô͘-ap pîⁿ-iûⁿ ,  kap Iâ-lī-ko saⁿ-tùi ê Iok-tàn hô-piⁿ ,  tiám-sǹg Í-sek-lia̍t lâng , 64 Chêng Mô͘-se kap chè-si A-lûn tī Se-nái ê khòng-iá sǹg Í-sek-lia̍t lâng ,  hit-sî só͘ sǹg-ê ,  taⁿ bô chi̍t-ê tī-teh , 65 In-ūi Iâ-hô-hoa lūn-kàu in bat kóng ,  In tek-khak tio̍h sí tī khòng-iá ;  só͘-í tû Iâ-hu-nî ê kiáⁿ Ka-le̍k ,  kap Lùn ê kiáⁿ Iok-su-a í-gōa ,  hiah ê lâng bô lâu chi̍t-lâng tī-teh , 
