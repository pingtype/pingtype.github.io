1 Iâ-hô-hoa hoan-hù Mô͘-se kóng , 2 Lí tio̍h kong-kek Bí-tiân lâng ,  thòe Í-sek-lia̍t lâng pò-siû ;  āu-lâi lí beh tò-chó͘ , 3 Mô͘-se hoan-hù peh-sìⁿ kóng ,  Tio̍h tùi lín tiong-kan pī-pān lâng tòa ke-si chhut-khì kong-kek Bí-tiân ,  thang tī Bí-tiân lâng ê sin-chiūⁿ ūi Iâ-hô-hoa pò-siû , 4 Tio̍h tùi Í-sek-lia̍t chèng chi-phài ê tiong-kan ,  ta̍k chi-phài tio̍h chhe chi̍t-chheng lâng khì kau-chiàn , 5 Chiū tùi Í-sek-lia̍t chiah ê cho̍k-tiong ,  ta̍k chi-phài chhut chi̍t-chheng lâng ,  kiōng chi̍t-bān nn̄g-chheng lâng ,  tòa ke-si pī-pān kau-chiàn , 6 Mô͘-se chiū chhe múi chi-phài chi̍t-chheng lâng khì kau-chiàn ;  in kap chè-si Í-lī-a-sat ê kiáⁿ Hui-nî-hap khì kau-chiàn ;  Hui-nî-hap chhiú the̍h sèng-só͘ ê khì-kū ,  kap pûn tōa-siaⁿ ê hō-thâu , 7 In chiàu Iâ-hô-hoa só͘ bēng-lēng Mô͘-se ê ,  kap Bí-tiân lâng kau-chiàn ;  it-chīn thâi-sí in ê ta-po͘-teng , 8 Tī só͘ thâi-sí ê lâng ê tiong-kan ,  iā thâi-sí Bí-tiân chiah ê ông ,  chiū-sī Í-bí ,  Lī-kim ,  So͘-jíⁿ ,  Hō͘-jíⁿ ,  Lī-pa ,  Bí-tiân gō͘ ê ông ;  koh ēng to thâi-sí Pí-jíⁿ ê kiáⁿ Pa-lân , 9 Í-sek-lia̍t lâng lia̍h Bí-tiân ê hū-jîn-lâng ,  kap in ê gín-á ,  iā chiong in it-chhè ê cheng-siⁿ ,  it-chhè iûⁿ-kûn ,  kap it-chhè ê châi-bu̍t lóng chhiúⁿ lâi ,  chòe chhiúⁿ-mi̍h , 10 Koh ēng hé sio in só͘ khiā-khí ê tōe ,  hiah ê siâⁿ ,  kap in só͘ ū ê iâⁿ-pôaⁿ ; 11 chiong it-chhè só͘ chhiúⁿ ê ,  só͘ lia̍h ê ,  lâng kap cheng-siⁿ ,  lóng tòa-lâi , 12 Chiong só͘ lia̍h ê lâng ,  í-ki̍p só͘ chhiúⁿ só͘ the̍h ê mi̍h ,  lóng tòa kàu Mô͘-ap ê pîⁿ-iûⁿ ,  tī Iok-tàn hô-piⁿ ,  kap Iâ-lī-ko saⁿ-tùi ê iâⁿ-pôaⁿ ,  kau hō͘ Mô͘-se ,  kap chè-si Í-lī-a-sat ,  kap Í-sek-lia̍t ê hōe-chiòng , 13 Mô͘-se kap chè-si Í-lī-a-sat kap hōe-chiòng lóng-chóng ê siú-léng ,  chhut-khì iâⁿ-gōa ngiâ-chih in , 14 Mô͘-se siū-khì hiah ê tùi kau-chiàn tò-lâi ê kun-tiúⁿ ,  chhian-chóng ,  peh-chóng , 15 Mô͘-se tùi in kóng ,  Lín lâu chiah ê hū-lú iáu oa̍h-teh mah?16 Khòaⁿ ah ,  in thàn Pa-lân ê kè-bô͘ ,  hō͘ Í-sek-lia̍t lâng tī Pí-jíⁿ ê sū tek-chōe Iâ-hô-hoa ,  tì-kàu Iâ-hô-hoa ê hōe-chiòng tú-tio̍h un-e̍k , 17 Taⁿ tio̍h thâi-sí sòe-kiáⁿ-tiong lóng-chóng ê ta-po͘-gín-á ,  iā thâi-sí hiah ê í-keng kap ta-po͘-lâng tâng-pâng ê hū-jîn-lâng , 18 Chóng-sī hiah ê bē kap ta-po͘-lâng tâng-pâng ê cha-bó͘-gín-á ,  lín thang ūi ka-kī lâu in ê oa̍h-miā , 19 Lín tio̍h chat-iâⁿ tī iâⁿ-gōa chhit-ji̍t kú ;  kìⁿ-nā thâi lâng ê ,  kìⁿ-nā bong-tio̍h siū-thâi-ê ,  tio̍h tī tē-saⁿ ji̍t ,  tē-chhit ji̍t chheng-khì ka-kī ,  iā tio̍h chheng-khì lín só͘ lia̍h-lâi ê lâng , 20 Lūn-kàu só͘ ū ê i-ho̍k ,  á-sī phê-chòe-ê ,  á-sī soaⁿ-iûⁿ-mn̂g chit-ê ,  á-sī chhâ-chòe ê mi̍h ,  lóng tio̍h chheng-khì i , 21 Chè-si Í-lī-a-sat tùi kau-chiàn tò-lâi ê kun-tūi kóng ,  Iâ-hô-hoa só͘ bēng-lēng Mô͘-se lu̍t-hoat ê tiâu-lē chiū-sī án-ni ; 22 chóng-sī kim ,  gûn ,  tâng ,  thih ,  siah ,  iân , 23 kìⁿ-nā ōe tòng-tit hé ê mi̍h ,  lín tio̍h hō͘ i keng-kè hé ,  chiū chiâⁿ-chòe chheng-khì ;  chóng-sī tio̍h koh ēng tû-khì ù-òe ê chúi chheng-khì i ;  kìⁿ-nā bōe tòng-tit hé ê mi̍h ,  lín tio̍h hō͘ i keng-kè chúi , 24 Tē-chhit ji̍t tio̍h sóe lín ê saⁿ ,  lín chiū chheng-khì ;  chiah thang ji̍p iâⁿ , 25 Iâ-hô-hoa hoan-hù Mô͘-se kóng , 26 Lí kap chè-si Í-lī-a-sat ,  kap hōe-chiòng chiah ê cho̍k-tiúⁿ ,  tio̍h sǹg só͘ chhiúⁿ-lia̍h-ê ,  bô-lūn lâng kap cheng-siⁿ ê siàu-gia̍h , 27 Só͘ chhiúⁿ-lâi-ê tio̍h pun chòe nn̄g-hūn ,  chi̍t-hūn hō͘ chhut-khì kau-chiàn ê cheng-peng ,  chi̍t-hūn hō͘ choân-hōe ê chèng-lâng , 28 Tio̍h tùi chhut-chiàn ê peng-teng thiu-mi̍h lâi chìn-kòng Iâ-hô-hoa ;  kìⁿ-nā lâng ,  gû ,  lû ,  iûⁿ-kûn ,  múi gō͘-pah thiu chi̍t , 29 Tùi in hit-pòaⁿ ê tiong-kan ,  tio̍h thiu-chhut-i lâi hō͘ chè-si Í-lī-a-sat ,  chòe kú-chè hō͘ Iâ-hô-hoa , 30 Tùi Í-sek-lia̍t lâng hí chi̍t-pòaⁿ ê tiong-kan ,  chiū-sī tùi lâng ,  gû ,  lû ,  iûⁿ-kûn ,  lóng-chóng ê cheng-siⁿ ,  múi gō͘-cha̍p thiu chi̍t ,  kau-hō͘ kò͘-siú Iâ-hô-hoa hōe-bō͘ ê chek-sêng ê Lī-bī lâng , 31 Mô͘-se chiū kap chè-si Í-lī-a-sat ,  chiàu Iâ-hô-hoa só͘ bēng-lēng Mô͘-se ê lâi kiâⁿ , 32 Só͘ chhiúⁿ ê mi̍h ,  chiū-sī peng-teng só͘ chhiúⁿ ēng-chhun-ê ,  iûⁿ ,  la̍k-cha̍p-chhit bān gō͘-chheng chiah ; 33 gû ,  chhit-bān nn̄g-chheng chiah ; 34 lû ,  la̍k-bān chi̍t-chheng chiah ; 35 lâng ,  saⁿ-bān nn̄g-chheng ,  chiū-sī m̄-bat kap ta-po͘-lâng tâng-pâng ê cha-bó͘-gín-á , 36 Chhut-khì kau-chiàn ê lâng ê hūn-gia̍h ,  chiū-sī in só͘ tit-tio̍h ê hit-pòaⁿ ,  kiōng ū iûⁿ ,  saⁿ-cha̍p-saⁿ bān chhit-chheng gō͘-pah chiah , 37 Tùi in tiong-kan thiu lâi chìn-kòng Iâ-hô-hoa ê iûⁿ ,  la̍k-pah chhit-cha̍p-gō͘ chiah , 38 Gû ,  saⁿ-bān la̍k-chheng chiah ;  tùi in tiong-kan thiu lâi chìn-kòng Iâ-hô-hoa ê ,  chhit-cha̍p-jī chiah , 39 Lû ,  saⁿ-bān liân gō͘-pah chiah ;  tùi hit tiong-kan thiu lâi chìn-kòng Iâ-hô-hoa ê ,  sī la̍k-cha̍p-it chiah , 40 Lâng chi̍t-bān la̍k-chheng ;  tùi hit tiong-kan thiu lâi chìn-kòng Iâ-hô-hoa ê ,  sī saⁿ-cha̍p-jī ê , 41 Mô͘-se chiong chìn-kòng ê mi̍h ,  chiū-sī kui hō͘ Iâ-hô-hoa ê kú-chè ,  kau hō͘ chè-si Í-lī-a-sat ;  sī chiàu Iâ-hô-hoa só͘ bēng-lēng Mô͘-se ê , 42 Í-sek-lia̍t lâng só͘ tit-tio̍h hit-chi̍t-pòaⁿ ,  chiū-sī Mô͘-se tùi kau-chiàn ê lâng pun lâi hō͘ in ê , 43 (hōe-chiòng hit-chi̍t-pòaⁿ ū iûⁿ ,  saⁿ-cha̍p-saⁿ bān chhit-chheng gō͘-pah chiah ; 44 gû ,  saⁿ-bān la̍k-chheng chiah ; 45 lû ,  saⁿ-bān liân gō͘-pah chiah ; 46 lâng ,  chi̍t-bān la̍k-chheng ê , )47 tùi Í-sek-lia̍t lâng ê chi̍t-pòaⁿ ,  bô-lūn sī lâng ,  sī cheng-siⁿ ,  Mô͘-se múi gō͘-cha̍p thiu chi̍t ,  kau-hō͘ kò͘-siú Iâ-hô-hoa hōe-bō͘ ê chek-sêng ê Lī-bī lâng ;  sī chiàu Iâ-hô-hoa só͘ bēng-lēng Mô͘-se ê , 48 Koán-lí kun-tūi chiah ê koaⁿ ,  chiū-sī chhian-chóng peh-chóng ,  lóng lâi chiū-kūn Mô͘-se , 49 tùi Mô͘-se kóng ,  Lô͘-po̍k só͘ koán ê peng ,  í-keng tiám-sǹg chóng-gia̍h ,  goán tiong-kan bô kiám-chió chi̍t-lâng , 50 Taⁿ goán chiong ta̍k-lâng só͘ tit-tio̍h ê kim-khì ,  liān-á ,  chhiú-khoân ,  phah ìn-á ê chhiú-chí ,  hī-kau ,  kòa ām-kún ê chu-liān-á ,  lóng tòa-lâi chòe lé-mi̍h hiàn hō͘ Iâ-hô-hoa ,  thang tī Iâ-hô-hoa ê bīn-chêng ,  ūi-tio̍h goán pún-sin sio̍k-chōe , 51 Mô͘-se kap chè-si Í-lī-a-sat ,  chiū siu in ê kim ,  chiū-sī ta̍k-iūⁿ phah hó ê chhiú-sek , 52 Chhian-chóng peh-chóng só͘ hiàn-hō͘ Iâ-hô-hoa ê kim ,  kiōng ū chi̍t-bān la̍k-chheng chhit-pah gō͘-cha̍p sià-khek-le̍k , 53 In-ūi ta̍k ê peng-teng lóng ū ūi-tio̍h ka-kī chhiúⁿ châi-bu̍t , 54 Mô͘-se kap chè-si Í-lī-a-sat siu chhian-chóng peh-chóng ê kim ,  chiū tòa-ji̍p hōe-bō͘ ,  tī Iâ-hô-hoa ê bīn-chêng chòe Í-sek-lia̍t lâng ê kì-liām , 
