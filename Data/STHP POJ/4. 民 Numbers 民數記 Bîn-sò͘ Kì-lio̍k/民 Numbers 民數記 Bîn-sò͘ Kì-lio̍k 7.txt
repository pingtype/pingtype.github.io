1 Mô͘-se khí hōe-bō͘ bêng-pe̍k ,  chiū ēng iû boah i ,  hun-piat i chòe-sèng ;  koh chiong kî-tiong ê khì-kū kap tôaⁿ ,  kap i ê khì-kū ,  lóng boah i ,  hun-piat i chòe-sèng , 2 Hit-ji̍t Í-sek-lia̍t ê chèng siú-léng ,  chiū-sī in ta̍k-cho̍k ê cho̍k-tiúⁿ ,  lóng lâi hōng-hiàn ;  in chiū-sī ta̍k chi-phài ê siú-léng ,  koán-lí hiah ê kè-sǹg ê lâng ; 3 in ēng in ê lé-mi̍h sàng kàu Iâ-hô-hoa ê bīn-chêng ,  chiū-sī la̍k tiuⁿ ū jia-khàm ê chhia ,  kap cha̍p-jī chiah gû-káng ;  múi nn̄g ê siú-léng chi̍t tiuⁿ chhia ,  ta̍k ê siú-léng chi̍t chiah gû ;  in chiong chiah-ê lóng tòa kàu hōe-bō͘-chêng , 4 Iâ-hô-hoa hoan-hù Mô͘-se kóng , 5 Lí tio̍h tùi in siu-lâi ,  thang chòe hōe-bō͘ ê lō͘-ēng ;  chiong hiah-ê hō͘ Lī-bī lâng ,  kok chiàu in só͘ chòe ê kang , 6 Tùi án-ni Mô͘-se chiū siu chhia kap gû ,  kau hō͘ Lī-bī lâng , 7 Chiong nn̄g tiuⁿ chhia ,  sì chiah gû ,  kau Kek-sūn ê kiáⁿ-sun ,  chiàu in só͘ chòe ê kang , 8 Koh chiong sì-tiuⁿ chhia ,  poeh chiah gû ,  kau hō͘ Bí-la̍h-lī ê kiáⁿ-sun ,  chiàu in só͘ chòe ê kang ;  in lóng hō͘ chè-si A-lûn ê kiáⁿ Í-tha-má koán-hat , 9 Chóng-sī chhia kap gû bô kau hō͘ Ko-hat ê kiáⁿ-sun ,  in-ūi sèng-só͘ ê kang sio̍k tī in ,  ēng keng-thâu kng i , 10 Ēng iû boah tôaⁿ ê ji̍t ,  siú-léng lóng lâi ,  kiâⁿ hiàn-tôaⁿ ê lé ;  ta̍k ê siú-léng chiū tī tôaⁿ-chêng hiàn in ê lé-mi̍h , 11 Iâ-hô-hoa kā Mô͘-se kóng ,  Chiah ê siú-léng hiàn lé-mi̍h ,  ta̍k-ê tio̍h tī i ê ji̍t lâi hiàn ,  lâi kiâⁿ hiàn-tôaⁿ ê lé , 12 Thâu-chi̍t ji̍t hiàn lé-mi̍h ê ,  sī sio̍k Iû-tāi ê chi-phài A-bí-ná-ta̍t ê kiáⁿ Ná-sūn ; 13 i ê lé-mi̍h sī chi̍t ê gûn-pôaⁿ ,  tāng chi̍t-pah saⁿ-cha̍p sià-khek-le̍k ,  chi̍t ê gûn-óaⁿ ,  tāng chhit-cha̍p sià-khek-le̍k ,  lóng sī chiàu sèng-só͘ ê sià-khek-le̍k ,  chit nn̄g-ê tóe-móa tiau-hô iû ê iù-mī-hún ,  chòe sò͘-chè ; 14 chi̍t ê kim-au ,  tāng cha̍p sià-khek-le̍k ,  tóe hiuⁿ móa-móa ; 15 chi̍t chiah gû-káng-á ,  chi̍t chiah mî-iûⁿ-káng ,  chi̍t chiah bē-móa-nî ê iûⁿ-káng-á ,  chòe sio-chè ; 16 chi̍t chiah soaⁿ-iûⁿ-káng chòe sio̍k-chōe-chè ; 17 nn̄g chiah gû-káng ,  gō͘ chiah mî-iûⁿ káng ,  gō͘ chiah soaⁿ-iûⁿ-káng ,  gō͘ chiah bē-móa-nî ê iûⁿ-káng-á ,  chòe siā-un chè ;  chiah-ê sī A-bí-ná-ta̍t ê kiáⁿ Ná-sūn ê lé-mi̍h , 18 Tē-jī ji̍t Í-sat-ka ê siú-léng ,  So͘-ap ê kiáⁿ Ná-thán-gia̍p ,  lâi hiàn ; 19 i só͘ hiàn ê lé-mi̍h ,  chiū-sī chi̍t ê gûn-pôaⁿ ,  tāng chi̍t-pah saⁿ-cha̍p sià-khek-le̍k ,  chi̍t ê gûn-óaⁿ ,  tāng chhit-cha̍p sià-khek-le̍k ,  lóng sī chiàu sèng-só͘ ê sià-khek-le̍k ,  chit nn̄g-ê tóe-móa tiau-hô iû ê iù-mī-hún ,  chòe sò͘-chè ; 20 chi̍t ê kim-au ,  tāng cha̍p sià-khek-le̍k ,  tóe hiuⁿ móa-móa ; 21 chi̍t chiah gû-káng-á ,  chi̍t chiah mî-iûⁿ-káng ,  chi̍t chiah bē-móa-nî ê iûⁿ-káng-á ,  chòe sio-chè ; 22 chi̍t chiah soaⁿ-iûⁿ-káng ,  chòe sio̍k-chōe-chè ; 23 nn̄g chiah gû-káng ,  gō͘ chiah mî-iûⁿ káng ,  gō͘ chiah soaⁿ-iûⁿ-káng ,  gō͘ chiah bē-móa-nî ê iûⁿ-káng-á ,  chòe siā-un chè ;  chiah-ê sī Só͘-ap ê kiáⁿ Ná-thán-gia̍p ê lé-mi̍h , 24 Tē-saⁿ ji̍t sī Se-pò͘-lûn kiáⁿ-sun ê siú-léng ,  Hi-lûn ê kiáⁿ Í-lī-ap ; 25 i ê lé-mi̍h chiū-sī chi̍t ê gûn-pôaⁿ ,  tāng chi̍t-pah saⁿ-cha̍p sià-khek-le̍k ,  chi̍t ê gûn-óaⁿ ,  tāng chhit-cha̍p sià-khek-le̍k ,  lóng sī chiàu sèng-só͘ ê sià-khek-le̍k ,  chit nn̄g-ê tóe-móa tiau-hô iû ê iù-mī-hún ,  chòe sò͘-chè ; 26 chi̍t ê kim-au ,  tāng cha̍p sià-khek-le̍k ,  tóe hiuⁿ móa-móa ; 27 chi̍t chiah gû-káng-á ,  chi̍t chiah mî-iûⁿ-káng ,  chi̍t chiah bē-móa-nî ê iûⁿ-káng-á ,  chòe sio-chè ; 28 chi̍t chiah soaⁿ-iûⁿ-káng chòe sio̍k-chōe-chè ; 29 nn̄g chiah gû-káng ,  gō͘ chiah mî-iûⁿ-káng ,  gō͘ chiah soaⁿ-iûⁿ-káng ,  gō͘ chiah bē-móa-nî ê iûⁿ-káng-á ,  chòe siā-un-chè ;  chiah-ê sī Hi-lûn ê kiáⁿ Í-lī-ap ê lé-mi̍h , 30 Tē-sì ji̍t sī Liû-piān kiáⁿ-sun ê siú-léng ,  Si-tiu-jíⁿ ê kiáⁿ Í-lī-siok ; 31 i ê lé-mi̍h chiū-sī chi̍t ê gûn-pôaⁿ ,  tāng chi̍t-pah saⁿ-cha̍p sià-khek-le̍k ,  chi̍t ê gûn-óaⁿ ,  tāng chhit-cha̍p sià-khek-le̍k ,  lóng sī chiàu sèng-só͘ ê sià-khek-le̍k ;  chit nn̄g-ê tóe-móa tiau-hô iû ê iù-mī-hún ,  chòe sò͘-chè ; 32 chi̍t ê kim-au ,  tāng cha̍p sià-khek-le̍k ,  tóe hiuⁿ móa-móa ; 33 chi̍t chiah gû-káng-á ,  chi̍t chiah mî-iûⁿ-káng ,  chi̍t chiah bē-móa-nî ê iûⁿ-káng-á ,  chòe sio-chè ; 34 chi̍t chiah soaⁿ-iûⁿ-káng chòe sio̍k-chōe-chè ; 35 nn̄g chiah gû-káng ,  gō͘ chiah mî-iûⁿ-káng ,  gō͘ chiah soaⁿ-iûⁿ-káng ,  gō͘ chiah bē-móa-nî ê iûⁿ-káng-á ,  chòe siā-un-chè ;  chiah-ê sī Si-tiu-jíⁿ ê kiáⁿ Í-lī-siok ê lé-mi̍h , 36 Tē-gō͘ ji̍t sī Se-biān kiáⁿ-sun ê siú-léng ,  So͘-lī-sa-tāi ê kiáⁿ Sī-lō͘-bia̍t ; 37 i ê lé-mi̍h chiū-sī chi̍t ê gûn-pôaⁿ ,  tāng chi̍t-pah saⁿ-cha̍p sià-khek-le̍k ,  chi̍t ê gûn-óaⁿ ,  tāng chhit-cha̍p sià-khek-le̍k ,  lóng sī chiàu sèng-só͘ ê sià-khek-le̍k ;  chit nn̄g-ê tóe-móa tiau-hô iû ê iù-mī-hún ,  chòe sò͘-chè ; 38 chi̍t ê kim-au ,  tāng cha̍p sià-khek-le̍k ,  tóe hiuⁿ móa-móa ; 39 chi̍t chiah gû-káng-á ,  chi̍t chiah mî-iûⁿ-káng ,  chi̍t chiah bē-móa-nî ê iûⁿ-káng-á ,  chòe sio-chè ; 40 chi̍t chiah soaⁿ-iûⁿ-káng chòe sio̍k-chōe-chè ; 41 nn̄g chiah gû-káng ,  gō͘ chiah mî-iûⁿ-káng ,  gō͘ chiah soaⁿ-iûⁿ-káng ,  gō͘ chiah bē-móa-nî ê iûⁿ-káng-á ,  chòe siā-un-chè ;  chiah-ê sī So͘-lī-sa-tāi ê kiáⁿ Sī-lō͘-bia̍t ê lé-mi̍h , 42 Tē-la̍k ji̍t sī Ka-tek kiáⁿ-sun ê siú-léng ,  Tiu-jíⁿ ê kiáⁿ Í-lī-ngá-sat ; 43 i ê lé-mi̍h chiū-sī chi̍t ê gûn-pôaⁿ ,  tāng chi̍t-pah saⁿ-cha̍p sià-khek-le̍k ,  chi̍t ê gûn-óaⁿ ,  tāng chhit-cha̍p sià-khek-le̍k ,  lóng sī chiàu sèng-só͘ ê sià-khek-le̍k ;  chit nn̄g-ê tóe-móa tiau-hô iû ê iù-mī-hún ,  chòe sò͘-chè ; 44 chi̍t ê kim-au ,  tāng cha̍p sià-khek-le̍k ,  tóe hiuⁿ móa-móa ; 45 chi̍t chiah gû-káng-á ,  chi̍t chiah mî-iûⁿ-káng ,  chi̍t chiah bē-móa-nî ê iûⁿ-káng-á ,  chòe sio-chè ; 46 chi̍t chiah soaⁿ-iûⁿ-káng ,  chòe sio̍k-chōe-chè ; 47 nn̄g chiah gû-káng ,  gō͘ chiah mî-iûⁿ-káng ,  gō͘ chiah soaⁿ-iûⁿ-káng ,  gō͘ chiah bē-móa-nî ê iûⁿ-káng-á ,  chòe siā-un-chè ;  chiah-ê sī Tiu-jíⁿ ê kiáⁿ Í-lī-ngá-sat ê lé-mi̍h , 48 Tē-chhit ji̍t sī Í-hoat-liân kiáⁿ-sun ê siú-léng ,  A-bí-hut ê kiáⁿ Í-lī-sa-má ; 49 i ê lé-mi̍h chiū-sī chi̍t ê gûn-pôaⁿ ,  tāng chi̍t-pah saⁿ-cha̍p sià-khek-le̍k ,  chi̍t ê gûn-óaⁿ ,  tāng chhit-cha̍p sià-khek-le̍k ,  lóng sī chiàu sèng-só͘ ê sià-khek-le̍k ,  chit nn̄g-ê tóe-móa tiau-hô iû ê iù-mī-hún ,  chòe sò͘-chè ; 50 chi̍t ê kim-au ,  tāng cha̍p sià-khek-le̍k ,  tóe hiuⁿ móa-móa ; 51 chi̍t chiah gû-káng-á ,  chi̍t chiah mî-iûⁿ-káng ,  chi̍t-chiah bē-móa-nî ê iûⁿ-káng-á ,  chòe sio-chè ; 52 chi̍t chiah soaⁿ-iûⁿ-káng chòe sio̍k-chōe-chè ; 53 nn̄g chiah gû-káng ,  gō͘ chiah mî-iûⁿ-káng ,  gō͘ chiah soaⁿ-iûⁿ-káng ,  gō͘ chiah bē-móa-nî ê iûⁿ-káng-á ,  chòe siā-un-chè ;  chiah-ê sī A-bí-hut ê kiáⁿ Í-lī-sa-má ê lé-mi̍h , 54 Tē-poeh ji̍t sī Má-ná-se kiáⁿ-sun ê siú-léng ,  Pí-tāi-siok ê kiáⁿ Ka-má-lia̍t ; 55 i ê lé-mi̍h chiū-sī chi̍t ê gûn-pôaⁿ ,  tāng chi̍t-pah saⁿ-cha̍p sià-khek-le̍k ,  chi̍t ê gûn-óaⁿ ,  tāng chhit-cha̍p sià-khek-le̍k ,  lóng sī chiàu sèng-só͘ ê sià-khek-le̍k ;  chit nn̄g-ê tóe-móa tiau-hô iû ê iù-mī-hún ,  chòe sò͘-chè ; 56 chi̍t ê kim-au ,  tāng cha̍p sià-khek-le̍k ,  tóe hiuⁿ móa-móa ; 57 chi̍t chiah gû-káng-á ,  chi̍t chiah mî-iûⁿ-káng ,  chi̍t chiah bē-móa-nî ê iûⁿ-káng-á ,  chòe sio-chè ; 58 chi̍t chiah soaⁿ-iûⁿ-káng chòe sio̍k-chōe-chè ; 59 nn̄g chiah gû-káng ,  gō͘ chiah mî-iûⁿ-káng ,  gō͘ chiah soaⁿ-iûⁿ-káng ,  gō͘ chiah bē-móa-nî ê iûⁿ-káng-á ,  chòe siā-un-chè ;  chiah-ê sī Pí-tāi-siok ê kiáⁿ Ka-má-lia̍t ê lé-mi̍h , 60 Tē-káu ji̍t sī Piān-ngá-bín kiáⁿ-sun ê siú-léng ,  Ki-to-nî ê kiáⁿ A-pí-tàn ; 61 i ê lé-mi̍h chiū-sī chi̍t ê gûn-pôaⁿ ,  tāng chi̍t-pah saⁿ-cha̍p sià-khek-le̍k ,  chi̍t ê gûn-óaⁿ ,  tāng chhit-cha̍p sià-khek-le̍k ,  lóng sī chiàu sèng-só͘ ê sià-khek-le̍k ;  chit nn̄g-ê tóe-móa tiau-hô iû ê iù-mī-hún ,  chòe sò͘-chè ; 62 chi̍t ê kim-au ,  tāng cha̍p sià-khek-le̍k ,  tóe hiuⁿ móa-móa ; 63 chi̍t chiah gû-káng-á ,  chi̍t chiah mî-iûⁿ-káng ,  chi̍t chiah bē-móa-nî ê iûⁿ-káng-á ,  chòe sio-chè ; 64 chi̍t chiah soaⁿ-iûⁿ-káng ,  chòe sio̍k-chōe-chè ; 65 nn̄g chiah gû-káng ,  gō͘ chiah mî-iûⁿ-káng ,  gō͘ chiah soaⁿ-iûⁿ-káng ,  gō͘ chiah bē-móa-nî ê iûⁿ-káng-á ,  chòe siā-un-chè ;  chiah-ê sī Ki-to-nî ê kiáⁿ A-pí-tàn ê lé-mi̍h , 66 Tē-cha̍p ji̍t sī Tàn kiáⁿ-sun ê siú-léng ,  A-bí-sa-tāi ê kiáⁿ A-hi-í-siā ; 67 i ê lé-mi̍h chiū-sī chi̍t ê gûn-pôaⁿ ,  tāng chi̍t-pah saⁿ-cha̍p sià-khek-le̍k ,  chi̍t ê gûn-óaⁿ ,  tāng chhit-cha̍p sià-khek-le̍k ,  lóng sī chiàu sèng-só͘ ê sià-khek-le̍k ,  chit nn̄g-ê tóe-móa tiau-hô iû ê iù-mī-hún ,  chòe sò͘-chè ; 68 chi̍t ê kim-au ,  tāng cha̍p sià-khek-le̍k ,  tóe hiuⁿ móa-móa ; 69 chi̍t chiah gû-káng-á ,  chi̍t chiah mî-iûⁿ-káng ,  chi̍t chiah bē-móa-nî ê iûⁿ-káng-á ,  chòe sio-chè ; 70 chi̍t chiah soaⁿ-iûⁿ-káng ,  chòe sio̍k-chōe-chè ; 71 nn̄g chiah gû-káng ,  gō͘ chiah mî-iûⁿ-káng ,  gō͘ chiah soaⁿ-iûⁿ-káng ,  gō͘ chiah bē-móa-nî ê iûⁿ-káng-á ,  chòe siā-un-chè ;  chiah-ê sī A-bí-sa-tāi ê kiáⁿ A-hi-í-siā ê lé-mi̍h , 72 Tē-cha̍p-it ji̍t sī A-siat kiáⁿ-sun ê siú-léng ,  Gô-lân ê kiáⁿ Phàⁿ-hiat ; 73 i ê lé-mi̍h chiū-sī chi̍t ê gûn-pôaⁿ ,  tāng chi̍t-pah saⁿ-cha̍p sià-khek-le̍k ,  chi̍t ê gûn-óaⁿ ,  tāng chhit-cha̍p sià-khek-le̍k ,  lóng sī chiàu sèng-só͘ ê sià-khek-le̍k ,  chit nn̄g-ê tóe-móa tiau-hô iû ê iù-mī-hún ,  chòe sò͘-chè ; 74 chi̍t ê kim-au ,  tāng cha̍p sià-khek-le̍k ,  tóe hiuⁿ móa-móa ; 75 chi̍t chiah gû-káng-á ,  chi̍t chiah mî-iûⁿ-káng ,  chi̍t chiah bē-móa-nî ê iûⁿ-káng-á ,  chòe sio-chè ; 76 chi̍t chiah soaⁿ-iûⁿ-káng ,  chòe sio̍k-chōe-chè ; 77 nn̄g chiah gû-káng ,  gō͘ chiah mî-iûⁿ-káng ,  gō͘ chiah soaⁿ-iûⁿ-káng ,  gō͘ chiah bē-móa-nî ê iûⁿ-káng-á ,  chòe siā-un-chè ;  chiah-ê sī Gô-lân ê kiáⁿ Phàⁿ-kiat ê lé-mi̍h , 78 Tē-cha̍p-jī ji̍t sī Ná-hut-tha-lī kiáⁿ-sun ê siú-léng ,  Í-lâm ê kiáⁿ A-hi-la̍h ; 79 i ê lé-mi̍h chiū-sī chi̍t ê gûn-pôaⁿ ,  tāng chi̍t-pah saⁿ-cha̍p sià-khek-le̍k ,  chi̍t ê gûn-óaⁿ ,  tāng chhit-cha̍p sià-khek-le̍k ,  lóng sī chiàu sèng-só͘ ê sià-khek-le̍k ,  chit nn̄g-ê tóe-móa tiau-hô iû ê iù-mī-hún ,  chòe sò͘-chè ; 80 chi̍t ê kim-au ,  tāng cha̍p sià-khek-le̍k ,  tóe hiuⁿ móa-móa ; 81 chi̍t chiah gû-káng-á ,  chi̍t chiah mî-iûⁿ-káng ,  chi̍t chiah bē-móa-nî ê iûⁿ-káng-á ,  chòe sio-chè ; 82 chi̍t chiah soaⁿ-iûⁿ-káng ,  chòe sio̍k-chōe-chè ; 83 nn̄g chiah gû-káng ,  gō͘ chiah mî-iûⁿ-káng ,  gō͘ chiah soaⁿ-iûⁿ-káng ,  gō͘ chiah bē-móa-nî ê iûⁿ-káng-á ,  chòe siā-un-chè ;  chiah-ê sī Í-lâm ê kiáⁿ A-hi-la̍h ê lé-mi̍h , 84 Ēng iû boah-tôaⁿ ê ji̍t ,  Í-sek-lia̍t chiah ê siú-léng ,  i tio̍h kiâⁿ hiàn-tôaⁿ ê lé só͘ hiàn-ê ,  chiū-sī gûn-pôaⁿ cha̍p-jī ê ,  gûn-óaⁿ cha̍p-jī ê ,  kim-au cha̍p-jī ê ; 85 ta̍k ê gûn-pôaⁿ tāng chi̍t-pah saⁿ-cha̍p sià-khek-le̍k ,  ta̍k ê óaⁿ tāng chhit-cha̍p sià-khek-le̍k ;  it-chhè khì-kū ê gûn ,  chiàu sèng-só͘ ê sià-khek-le̍k ,  kiōng ū nn̄g-chheng sì-pah sià-khek-le̍k ; 86 cha̍p-jī ê kim-au tóe hiuⁿ móa-móa ,  chiàu sèng-só͘ ê sià-khek-le̍k ,  ta̍k ê au tāng cha̍p sià-khek-le̍k ;  chiah ê au ê kim ,  tāng kiōng chi̍t-pah jī-cha̍p sià-khek-le̍k ; 87 chòe sio-chè ê cheng-siⁿ ,  kiōng gû-káng cha̍p-jī chiah ,  iûⁿ-káng cha̍p-jī chiah ,  bē-móa-nî ê iûⁿ-káng-á cha̍p-jī chiah ,  kap tâng hiàn ê sò͘-chè chòe sio̍k-chōe-chè ê soaⁿ-iûⁿ-káng cha̍p-jī chiah ; 88 chòe siā-un-chè ê cheng-siⁿ ,  kiōng gû-káng jī-cha̍p-sì chiah ,  mî-iûⁿ-káng la̍k-cha̍p chiah ,  soaⁿ-iûⁿ-káng la̍k-cha̍p chiah ,  bē-móa-nî ê iûⁿ-káng-á la̍k-cha̍p chiah ;  chiah-ê chiū-sī ēng iû boah-tôaⁿ liáu-āu ,  ūi-tio̍h kiâⁿ hiàn-tôaⁿ ê lé só͘ hiàn-ê , 89 Mô͘-se ji̍p hōe-bō͘ ,  beh kap Iâ-hô-hoa kóng ōe ê sî ,  thiaⁿ-kìⁿ hoat-kūi si-un-só͘ ê téng-bīn ,  nn̄g ê ki-lō͘-peng ê tiong-kan ,  kap i kóng-ōe ê Siaⁿ ,  chiū-sī Iâ-hô-hoa kap i kóng , 
