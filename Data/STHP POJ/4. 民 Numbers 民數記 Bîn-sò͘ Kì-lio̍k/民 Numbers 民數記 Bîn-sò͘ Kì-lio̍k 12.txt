1 Bí-lī-àm kap A-lûn hiâm Mô͘-se ,  ūi-tio̍h i só͘ chhōa Kó͘-si̍t ê cha-bó͘-kiáⁿ ;  in-ūi Mô͘-se bat chhōa Kó͘-si̍t lâng ê cha-bó͘-kiáⁿ chòe bó͘ , 2 In kóng ,  Iâ-hô-hoa kiám toaⁿ-toaⁿ kap Mô͘-se kóng-ōe? Kiám iā bô kap goán kóng-ōe mah? Chit ê ōe Iâ-hô-hoa thiaⁿ-kìⁿ , 3 Hit ê Mô͘-se chòe-lâng ke̍k-kî un-jiû ,  iâⁿ-kè sè-chiūⁿ ê chèng-lâng , 4 Iâ-hô-hoa hut-jiân tùi Mô͘-se A-lûn Bí-lī-àm ,  kóng ,  Lín saⁿ-lâng chhut-lâi kàu hōe-bō͘ chia ;  in saⁿ-lâng chiū chhut-lâi , 5 Iâ-hô-hoa tī hûn-thiāu-tiong kàng-lîm ,  khiā tī Pò͘-pîⁿ mn̂g-kháu ,  tiàu A-lûn kap Bí-lī-àm ;  in nn̄g lâng chiū chhut-lâi , 6 I kóng ,  Tio̍h thiaⁿ Góa ê ōe ;  lín tiong-kan nā ū sian-ti ,  Góa Iâ-hô-hoa beh ēng īⁿ-siōng hō͘ in bat Góa ,  tī bîn-bāng-tiong kap in kóng-ōe , 7 Góa ê lô͘-po̍k Mô͘-se m̄-sī án-ni ;  i chīn-tiong tī Góa ê choân-ke , 8 Góa beh bīn tùi bīn kap i kóng-ōe ,  chiū-sī bêng-bêng kóng ,  bô ēng chhai-gú ;  koh i beh khòaⁿ-kìⁿ Iâ-hô-hoa ê hêng-iông ;  lín hiâm Góa ê lô͘-po̍k Mô͘-se ,  siáⁿ-sū bô kiaⁿ ah?9 Iâ-hô-hoa siū-khì in ,  chiū khì , 10 Hûn tùi Pò͘-pîⁿ-téng sóa-khui ;  khòaⁿ ah ,  Bí-lī-àm thái-ko chhin-chhiūⁿ seh ,  A-lûn khòaⁿ Bí-lī-àm ,  khòaⁿ ah ,  i sī thái-ko , 11 A-lûn tùi Mô͘-se kóng ,  Góa ê chú ah ,  kiû lí bo̍h-tit in-ūi goán ê gû-gōng hoān-chōe ,  chiong chit ê chōe kui tī goán , 12 Kiû lí m̄-thang hō͘ i chhin-chhiūⁿ í-keng sí ,  chiah tùi lāu-bú ê thai chhut ,  bah í-keng nōa chi̍t-pòaⁿ , 13 Mô͘-se chiū ai-kiû Iâ-hô-hoa kóng ,  Siōng-tè ah ,  kiû Lí i-hó i , 14 Iâ-hô-hoa tùi Mô͘-se kóng ,  Siat-sú i ê lāu-pē phùi-nōa tī i ê bīn ,  i kiám bô kiàn-siàu chhit-ji̍t mah? Taⁿ tio̍h kā i koaiⁿ tī iâⁿ-gōa chhit-ji̍t ,  jiân-āu chiah thang chhōa i ji̍p-lâi , 15 Tùi án-ni koaiⁿ Bí-lī-àm tī iâⁿ-gōa chhit-ji̍t ;  peh-sìⁿ bô khí-sin ,  thèng-hāu Bí-lī-àm koh ji̍p-lâi , 16 Āu-lâi peh-sìⁿ tùi Hap-sé-lio̍k khí-sin ,  tī Pa-lân ê khòng-iá an-iâⁿ , 
