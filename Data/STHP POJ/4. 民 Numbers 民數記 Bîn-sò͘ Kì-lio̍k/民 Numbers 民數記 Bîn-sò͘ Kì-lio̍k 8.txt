1 Iâ-hô-hoa hoan-hù Mô͘-se kóng , 2 Lí hoan-hù A-lûn kā i kóng ,  Lí tiám teng ê sî ,  chhit-chóaⁿ teng lóng tio̍h chiò-kng teng-tâi chêng , 3 A-lûn chiàu án-ni kiâⁿ ,  tiám teng chiò-kng tī teng-tâi chêng ,  sī chiàu Iâ-hô-hoa bēng-lēng Mô͘-se ê , 4 Chit ê teng-tâi ê chòe-hoat ,  sī ēng kim phah-ê ,  liân i ê chō kap i ê hoe lóng sī phah ê ,  Mô͘-se chè-chō teng-tâi ,  sī chiàu Iâ-hô-hoa só͘ chí-sī ê khoán-sit , 5 Iâ-hô-hoa hoan-hù Mô͘-se kóng , 6 Lí tio̍h tùi Í-sek-lia̍t lâng ê tiong-kan kéng-chhut Lī-bī lâng ,  hō͘ in chheng-khì , 7 Hō͘ in chheng-khì tio̍h án-ni kiâⁿ ;  ēng tû-khì chōe ê chúi hiù tī in seng-khu ;  koh kah in ēng thì-thâu-to ,  thì thong seng-khu ,  sóe i-ho̍k ,  chheng-khì pún-sin , 8 Āu-lâi in tio̍h chhú chi̍t chiah gû-káng-á ,  kap i ê sò͘-chè ,  chiū-sī tiau-hô iû ê iù-mī-hún ;  lí tio̍h lēng-gōa chhú chi̍t chiah gû-káng-á chòe sio̍k-chōe-chè , 9 Lí tio̍h chhōa Lī-bī lâng kàu hōe-bō͘ chêng ,  chū-chi̍p Í-sek-lia̍t cho̍k ê choân-hōe , 10 Koh chhōa Lī-bī lâng kàu Iâ-hô-hoa ê bīn-chêng ;  Í-sek-lia̍t lâng tio̍h hōaⁿ-chhiú tī Lī-bī lâng ê téng-bīn , 11 A-lûn tio̍h hiàn Lī-bī lâng tī Iâ-hô-hoa ê bīn-chêng ,  chòe Í-sek-lia̍t lâng ê iô-chè ,  hō͘ in thang chòe ho̍k-sāi Iâ-hô-hoa ê kang , 12 Lī-bī lâng tio̍h hōaⁿ-chhiú tī hiah ê gû-káng-á ê thâu-khak-téng ;  Lí tio̍h hiàn chi̍t-chiah chòe sio̍k-chōe-chè ,  koh hiàn chi̍t-chiah chòe sio-chè ,  hō͘ Iâ-hô-hoa ,  kā Lī-bī lâng sio̍k-chōe , 13 Lí tio̍h hō͘ Lī-bī lâng khiā tī A-lûn kap i ê kiáⁿ ê bīn-chêng ,  hiàn in chòe iô-chè hō͘ Iâ-hô-hoa , 14 Án-ni ,  lí tio̍h tùi Í-sek-lia̍t lâng hun-piat Lī-bī lâng ,  chiū Lī-bī lâng beh kui tī Góa , 15 Chit-tia̍p liáu-āu Lī-bī lâng tio̍h ji̍p-khì chòe hōe-bō͘ ê kang ;  lí tio̍h hō͘ in chheng-khì ,  hiàn in chòe iô-chè , 16 In-ūi in sī tùi Í-sek-lia̍t tiong oân-choân kui Góa-ê ;  Góa kéng in sio̍k tī Góa ,  lâi thòe it-chhè thâu-the-ê ,  chiū-sī Í-sek-lia̍t lâng ê thâu-chiūⁿ-ê , 17 In-ūi Í-sek-lia̍t tiong it-chhè thâu-chiūⁿ-siⁿ-ê ,  he̍k-sī lâng ,  he̍k-sī cheng-siⁿ ,  lóng sī Góa-ê ,  Góa tī Ai-ki̍p tōe phah-sí it-chhè thâu-chiūⁿ-siⁿ-ê hit-ji̍t ,  í-keng hun-piat in chòe-sèng ,  kui tī Góa , 18 Góa kéng Lī-bī lâng ,  thòe Í-sek-lia̍t lâng it-chhè thâu-chiūⁿ-siⁿ-ê , 19 Góa tùi Í-sek-lia̍t lâng tiong ,  kéng Lī-bī lâng ,  siúⁿ-sù A-lûn kap i ê kiáⁿ-sun ,  thang thòe Í-sek-lia̍t lâng chòe hōe-bō͘ ê chhe-ēng ,  koh ūi Í-sek-lia̍t lâng sio̍k-chōe ;  bián-tit Í-sek-lia̍t lâng óa-kūn sèng-só͘ ê sî ,  ū chai-ē kàu Í-sek-lia̍t lâng ê tiong-kan , 20 Mô͘-se A-lûn kap Í-sek-lia̍t lâng choân-hōe ,  chiū tùi Lī-bī lâng án-ni kiâⁿ ;  kìⁿ-nā Iâ-hô-hoa lūn-khí Lī-bī lâng só͘ bēng-lēng Mô͘-se ê ,  Í-sek-lia̍t lâng chiū tùi in án-ni kiâⁿ , 21 Tùi án-ni Lī-bī lâng chheng-khì ka-kī ,  tû-khì chōe ,  sóe in ê i-ho̍k ;  A-lûn chiong in hiàn-chòe iô-chè tī Iâ-hô-hoa ê bīn-chêng ;  A-lûn koh ūi in sio̍k-chōe lâi chheng-khì in , 22 Jiân-āu Lī-bī lâng ji̍p-khì ,  tī A-lûn kap i ê kiáⁿ ê bīn-chêng ,  tī hōe-bō͘ tiong chòe in ê kang ;  Iâ-hô-hoa lūn Lī-bī lâng lâi bēng-lēng Mô͘-se ê ,  Í-sek-lia̍t lâng chiū án-ni tùi in kiâⁿ , 23 Iâ-hô-hoa hoan-hù Mô͘-se kóng , 24 Lūn Lī-bī lâng sī án-ni: tùi jī-cha̍p-gō͘ hè í-siōng ,  in tio̍h lâi hōe-bō͘ ,  chòe chhe-ēng , 25 Kàu gō͘-cha̍p hè chiū thêng-kang ,  bô koh chòe chhe-ēng ; 26 to̍k-to̍k tio̍h tī hōe-bō͘ ,  kap in ê hiaⁿ-tī saⁿ-kap su-hāu ,  siú só͘ kau-tài ê ,  bô koh chòe kang ;  lūn-kàu só͘ kau-tài Lī-bī lâng-ê ,  lí tio̍h tùi in án-ni kiâⁿ , 
