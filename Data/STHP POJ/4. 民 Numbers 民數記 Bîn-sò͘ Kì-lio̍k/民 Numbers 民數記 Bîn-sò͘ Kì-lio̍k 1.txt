1 Í-sek-lia̍t lâng chhut Ai-ki̍p tōe í-āu ,  tē-jī nî ,  jī-ge̍h chhoe-it ji̍t ,  Iâ-hô-hoa tī Se-nái ê khòng-iá tī hōe-bō͘-tiong hoan-hù Mô͘-se kóng , 2 Lín tio̍h chiong Í-sek-lia̍t choân-hōe ê chóng-sò͘ ,  chiàu in ê ke-kháu chong-cho̍k ,  chiàu lâng-miâ ê siàu-gia̍h ,  sǹg in ta-po͘ ê jîn-teng , 3 Kìⁿ-nā Í-sek-lia̍t tiong ,  tùi jī-cha̍p hè í-chiūⁿ ,  ōe chhut khì kau-chiàn ê ,  lí kap A-lûn tio̍h chiàu in ê kun-tūi lâi tiám-sǹg i , 4 Múi chi-phài-tiong ,  tio̍h ū chi̍t-lâng ,  chòe in ê cho̍k-tiúⁿ ê ,  lâi pang-chān lín , 5 Kap lín khiā chòe-tui ê lâng ,  in ê miâ-jī kì tī ē-tóe ,  Sio̍k Liû-piān ê ,  ū Sī-tiu-jíⁿ ê kiáⁿ Í-lī-siok , 6 Sio̍k Se-biān ê ,  ū So͘-lī-sa-tāi ê kiáⁿ Sī-lō͘-bia̍t , 7 Sio̍k Iû-tāi ê ,  ū A-bí-ná-ta̍t ê kiáⁿ ,  Ná-sūn , 8 Sio̍k Í-sat-ka ê ,  ū So͘-ap ê kiáⁿ ,  Ná-thán-gia̍p , 9 Sio̍k Se-pò͘-lûn ê ,  ū Hi-lûn ê kiáⁿ ,  Í-lī-ap , 10 Iok-sek ê kiáⁿ-sun sio̍k Í-hoat-liân ê ,  ū A-bí-hut ê kiáⁿ ,  Í-lī-sa-má ;  sio̍k Má-ná-se ê ,  ū Pí-tāi-siok ê kiáⁿ ,  Ka-má-lia̍t , 11 Sio̍k Piān-ngá-bín ê ,  ū Ki-to-nî ê kiáⁿ ,  A-pí-tàn , 12 Sio̍k Tàn ê ,  ū A-bí-sa-tāi ê kiáⁿ ,  A-hi-í-siā , 13 Sio̍k A-siat ê ,  ū Gô-lân ê kiáⁿ ,  Phàⁿ-kiat , 14 Sio̍k Ka-tek ê ,  ū Tiu-jíⁿ ê kiáⁿ ,  Í-lī-ngá-sat , 15 Sio̍k Ná-hut-tha-lí ê ,  ū Í-lâm ê kiáⁿ ,  A-hi-la̍h , 16 Chiah-ê lóng sī tùi hōe-tiong kéng-soán ê ,  ta̍k-ê chòe in pún chi-phài ê siú-léng ,  lóng sī Í-sek-lia̍t kun-tūi-tiong ê thóng-léng , 17 Mô͘-se A-lûn chiū chhōa hiah ê siū kì-miâ ê lâng ;  tī jī-ge̍h chhoe-it ji̍t ,  tiàu-chi̍p hōe-chiòng ; 18 in chiū chiàu in ê jîn-teng ,  tùi jī-cha̍p hè í-siōng ,  chiàu in ê miâ-gia̍h ,  chiàu in ê ke-kháu chong-cho̍k ,  pâi-lia̍t in ê sè-hē , 19 Iâ-hô-hoa án-ni bēng-lēng Mô͘-se ,  i chiū tī Se-nái ê khòng-iá tiám-sǹg in , 20 Í-sek-lia̍t ê tōa-kiáⁿ ,  Liû-piān kiáⁿ-sun ê sè-hē ,  chiàu in ê ke-kháu ,  in ê chong-cho̍k ,  chiàu lâng-miâ ê siàu-gia̍h ,  chiàu in ê jîn-teng ,  tùi jī-cha̍p hè í-chiūⁿ ê ta-po͘-ê ,  ōe chhut-khì kau-chiàn-ê ; 21 sio̍k Liû-piān ê chi-phài kè-sǹg-ê ,  sì-bān la̍k-chheng gō͘-pah miâ , 22 Se-biān kiáⁿ-sun ê sè-hē ,  chiàu in ê ke-kháu ,  in ê chong-cho̍k ,  kè-sǹg-ê ,  chiàu lâng-miâ ê siàu-gia̍h ,  chiàu in ê jîn-teng ,  tùi jī-cha̍p hè í-chiūⁿ ê ta-po͘ ,  ōe chhut-khì kau-chiàn-ê ; 23 sio̍k Se-biān ê chi-phài kè-sǹg-ê ,  gō͘-bān káu-chheng saⁿ-pah miâ , 24 Ka-tek kiáⁿ-sun ê sè-hē ,  chiàu in ê ke-kháu ,  in ê chong-cho̍k ,  chiàu lâng-miâ ê siàu-gia̍h ,  tùi jī-cha̍p hè í-chiūⁿ ,  ōe chhut-khì kau-chiàn-ê ; 25 sio̍k Ka-tek ê chi-phài ,  kè-sǹg-ê ,  sì-bān gō͘-chheng la̍k-pah gō͘-cha̍p miâ , 26 Iû-tāi kiáⁿ-sun ê sè-hē ,  chiàu in ê ke-kháu ,  in ê chong-cho̍k ,  chiàu lâng-miâ ê siàu-gia̍h ,  tùi jī-cha̍p hè í-chiūⁿ ,  ōe chhut-khì kau-chiàn-ê ; 27 sio̍k Iû-tāi ê chi-phài ,  kè-sǹg-ê ,  chhit-bān sì-chheng la̍k-pah miâ , 28 Í-sat-ka kiáⁿ-sun ê sè-hē ,  chiàu in ê ke-kháu ,  in ê chong-cho̍k ,  chiàu lâng-miâ ê siàu-gia̍h ,  tùi jī-cha̍p hè í-chiūⁿ ōe chhut-khì kau-chiàn-ê ; 29 sio̍k Í-sat-ka ê chi-phài ,  kè-sǹg-ê ,  gō͘-bān sì-chheng sì-pah miâ , 30 Se-pò͘-lûn kiáⁿ-sun ê sè-hē ,  chiàu in ê ke-kháu ,  in ê chong-cho̍k ,  chiàu lâng-miâ ê siàu-gia̍h ,  tùi jī-cha̍p hè í-chiūⁿ ,  ōe chhut-khì kau-chiàn-ê ; 31 sio̍k Se-pò͘-lûn ê chi-phài ,  kè-sǹg-ê ,  gō͘-bān chhit-chheng sì-pah miâ , 32 Iok-sek ê kiáⁿ-sun ,  sio̍k Í-hoat-liân kiáⁿ-sun ê sè-hē ,  chiàu in ê ke-kháu ,  in ê chong-cho̍k ,  chiàu lâng-miâ ê siàu-gia̍h ,  tùi jī-cha̍p hè í-chiūⁿ ,  ōe chhut-khì kau-chiàn-ê ; 33 sio̍k Í-hoat-liân ê chi-phài ,  kè-sǹg-ê ,  sì-bān liân gō͘-pah miâ , 34 Má-ná-se kiáⁿ-sun ê sè-hē ,  chiàu in ê ke-kháu ,  in ê chong-cho̍k ,  chiàu lâng-miâ ê siàu-gia̍h ,  tùi jī-cha̍p hè í-chiūⁿ ,  ōe chhut-khì kau-chiàn-ê ; 35 sio̍k Má-ná-se ê chi-phài ,  kè-sǹg-ê ,  saⁿ-bān nn̄g-chheng nn̄g-pah miâ , 36 Piān-ngá-bín kiáⁿ-sun ê sè-hē ,  chiàu in ê ke-kháu ,  in ê chong-cho̍k ,  chiàu lâng-miâ ê siàu-gia̍h ,  tùi jī-cha̍p hè í-chiūⁿ ,  ōe chhut-khì kau-chiàn-ê ; 37 sio̍k Piān-ngá-bín ê chi-phài ,  kè-sǹg-ê ,  saⁿ-bān gō͘-chheng sì-pah miâ , 38 Tàn kiáⁿ-sun ê sè-hē ,  chiàu in ê ke-kháu ,  in ê chong-cho̍k ,  chiàu lâng-miâ ê siàu-gia̍h ,  tùi jī-cha̍p hè í-chiūⁿ ,  ōe chhut-khì kau-chiàn-ê ; 39 sio̍k Tàn ê chi-phài ,  kè-sǹg-ê ,  la̍k-bān nn̄g-chheng chhit-pah miâ , 40 A-siat kiáⁿ-sun ê sè-hē ,  chiàu in ê ke-kháu ,  in ê chong-cho̍k ,  chiàu lâng-miâ ê siàu-gia̍h ,  tùi jī-cha̍p hè í-chiūⁿ ,  ōe chhut-khì kau-chiàn-ê ; 41 sio̍k A-siat ê chi-phài ,  kè-sǹg-ê ,  sì-bān chi̍t-chheng gō͘-pah miâ , 42 Ná-hut-tha-lī kiáⁿ-sun ê sè-hē ,  chiàu in ê ke-kháu ,  in ê chong-cho̍k ,  chiàu lâng-miâ ê siàu-gia̍h ,  tùi jī-cha̍p hè í-chiūⁿ ,  ōe chhut-khì kau-chiàn-ê ; 43 sio̍k Ná-hut-tha-lī ê chi-phài ,  kè-sǹg-ê ,  gō͘-bān saⁿ-chheng sì-pah miâ , 44 Chiah-ê lóng sī kè-sǹg-ê ,  sī Mô͘-se A-lûn kap Í-sek-lia̍t cha̍p-jī ê siú-léng só͘-sǹg-ê ;  in ta̍k-ê tāi-piáu in ê chong-cho̍k , 45 Án-ni Í-sek-lia̍t lâng kè-sǹg-ê ,  chiàu i ê chong-cho̍k ,  tùi jī-cha̍p hè í-chiūⁿ ,  kìⁿ-nā Í-sek-lia̍t-tiong ōe chhut-khì kau-chiàn ê lâng ; 46 chiū-sī it-chhè kè-sǹg-ê kiōng la̍k-cha̍p-bān liân saⁿ-chheng gō͘-pah gō͘-cha̍p miâ , 47 To̍k-to̍k Lī-bī lâng chiàu chó͘-chong ê chi-phài ,  bô sǹg chāi-lāi , 48 In-ūi Iâ-hô-hoa bat hoan-hù Mô͘-se kóng , 49 To̍k-to̍k Lī-bī chi-phài lí m̄-thang tiám-sǹg ,  iā m̄-thang tī Í-sek-lia̍t-tiong sǹg in ê chóng-gia̍h , 50 To̍k-to̍k tio̍h phài Lī-bī lâng koán-lí chèng-kù ê hōe-bō͘ ,  kap kî-tiong it-chhè ê khì-kū ,  kap it-chhè sio̍k tī hí lāi-bīn-ê ;  in tio̍h kng hōe-bō͘ kap kî-tiong it-chhè ê khì-kū ,  iā tio̍h su-hāu hōe-bō͘ ,  tī i ê sì-ûi an-iâⁿ , 51 Hōe-bō͘ beh khí-sin ê sî ,  tio̍h Lī-bī lâng thiah i ;  hōe-bō͘ beh tah ê sî ,  tio̍h Lī-bī lâng khiā i ;  í-gōa ê lâng kūn-óa i ,  tek-khak tio̍h siū sí , 52 Í-sek-lia̍t lâng tah pò͘-pîⁿ ,  kok chiàu in ê kun-tūi ,  kok kui in ê pún-iâⁿ ,  kok kui in ê tōa-kî , 53 To̍k-to̍k Lī-bī lâng tio̍h tī chèng-kù ê hōe-bō͘ sì-ûi an-iâⁿ ,  bián-tit tōa siū-khì lîm-kàu tī Í-sek-lia̍t ê hōe-chiòng ;  Lī-bī lâng iā tio̍h siú chèng-kù ê hōe-bō͘ ê chek-sêng , 54 Í-sek-lia̍t lâng chiū án-ni kiâⁿ ;  kìⁿ-nā Iâ-hô-hoa só͘ bēng-lēng Mô͘-se ê ,  in chiū chiàu án-ni kiâⁿ , 
