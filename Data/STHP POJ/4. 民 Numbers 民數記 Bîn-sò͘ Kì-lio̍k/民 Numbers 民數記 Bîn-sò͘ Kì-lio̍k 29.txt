1 Chhit-ge̍h chhoe-it lín tio̍h ū sèng-hōe ,  lóng m̄-thang chòe lô-tōng ê kang ;  che sī lín pûn sàu-kak ê ji̍t , 2 Lín tio̍h hiàn phang-phang ê sio-chè hō͘ Iâ-hô-hoa ,  chiū-sī gû-káng-á chi̍t-chiah ,  mî-iûⁿ-káng chi̍t-chiah ,  bē-móa-nî ê iûⁿ-káng-á chhit-chiah ,  lóng tio̍h bô hâ-chhû-ê , 3 In ê sò͘-chè ,  ēng tiau-hô iû ê iù-mī-hún ,  ūi-tio̍h chi̍t chiah gû-káng hiàn i-hoat cha̍p-hūn-saⁿ ,  ūi-tio̍h chi̍t-chiah iûⁿ-káng hiàn cha̍p-hūn-nn̄g , 4 Ūi-tio̍h hí chhit chiah iûⁿ-á ,  ta̍k-chiah tio̍h hiàn cha̍p-hūn-chi̍t , 5 Koh hiàn chi̍t chiah soaⁿ-iûⁿ-káng chòe sio̍k-chōe-chè ,  kā lín sio̍k-chōe , 6 Chiah-ê sī ta̍k-ge̍h chhoe-it ê sio-chè ,  kap i ê sò͘-chè ,  í-ki̍p siông-siông hiàn ê sio-chè ,  kap in ê sò͘-chè ,  í-ki̍p i ê koàn-tiān ,  kok chiàu i ê lē í-gōa ,  lóng chòe phang-phang ê hé-chè hiàn hō͘ Iâ-hô-hoa , 7 Chhit-ge̍h chhoe-cha̍p ji̍t ,  lín tio̍h ū sèng-hōe ,  tio̍h khek-khó͘ ka-kī ê sim ,  lóng m̄-thang chòe-kang , 8 Lín tio̍h hiàn phang-phang ê sio-chè hō͘ Iâ-hô-hoa ,  chiū-sī gû-káng-á chi̍t-chiah ,  mî-iûⁿ-káng chi̍t-chiah ,  bē-móa-nî ê iûⁿ-káng-á chhit-chiah ,  lóng tio̍h bô hâ-chhû-ê , 9 In ê sò͘-chè ,  ēng tiau-hô iû ê iù-mī-hún ,  ūi-tio̍h chi̍t chiah gû-káng hiàn cha̍p-hūn-saⁿ ,  ūi-tio̍h chi̍t chiah iûⁿ-káng hiàn cha̍p-hūn-nn̄g ; 10 ūi-tio̍h hí chhit-chiah iûⁿ-á ,  ta̍k-chiah tio̍h hiàn cha̍p-hūn-chi̍t , 11 Koh hiàn chi̍t chiah soaⁿ-iûⁿ-káng chòe sio̍k-chōe-chè ;  che sī tī sio̍k-chōe-chè ,  kap siông-siông hiàn ê sio-chè ,  kap in ê sò͘-chè ,  í-ki̍p in ê koàn-tiān í-gōa , 12 Chhit-ge̍h cha̍p-gō͘ ji̍t ,  lín tio̍h ū sèng-hōe ,  lóng m̄-thang chòe lô-tōng ê kang ;  tio̍h chhit-ji̍t kú siú-choeh ho̍k-sāi Iâ-hô-hoa , 13 Lín tio̍h hiàn sio-chè chòe phang-phang ê hé-chè hō͘ Iâ-hô-hoa ,  chiū-sī sòe-chiah ê gû-káng-á cha̍p-saⁿ chiah ,  mî-iûⁿ-káng nn̄g-chiah ,  bē-móa-nî ê iûⁿ-á cha̍p-sì chiah ,  lóng tio̍h bô hâ-chhû-ê , 14 In ê sò͘-chè ēng tiau-hô iû ê iù-mī-hún ,  ūi-tio̍h chit cha̍p-saⁿ chiah gû-káng ,  ta̍k chiah gû-káng hiàn cha̍p-hūn-saⁿ ,  ūi-tio̍h nn̄g chiah mî-iûⁿ-káng ,  ta̍k chiah mî-iûⁿ-káng hiàn cha̍p-hūn-nn̄g , 15 ūi-tio̍h hí cha̍p-sì chiah iûⁿ-á ,  ta̍k chiah iûⁿ-á hiàn cha̍p-hūn-chi̍t , 16 Iā hiàn chi̍t chiah soaⁿ-iûⁿ-káng chòe sio̍k-chōe-chè ;  che sī tī siông-siông hiàn ê sio-chè ,  kap i ê sò͘-chè ,  kap i ê koàn-tiān í-gōa , 17 Tē-jī ji̍t tio̍h hiàn sòe-chiah gû-káng-á cha̍p-jī chiah ,  mî-iûⁿ-káng nn̄g-chiah ,  bē-móa-nî ê iûⁿ-á cha̍p-sì-chiah ,  lóng tio̍h bô hâ-chhû-ê ; 18 iā ūi-tio̍h gû-káng ,  iûⁿ-káng ,  kap iûⁿ-á ,  sòa hiàn i ê sò͘-chè ,  i ê koàn-tiān ,  lóng chiàu in ê siàu-gia̍h ,  chiàu hit ê lē ; 19 iā hiàn chi̍t chiah soaⁿ-iûⁿ-káng chòe sio̍k-chōe-chè ;  che sī tī siông-siông hiàn ê sio-chè ,  kap i ê sò͘-chè ,  kap i ê koàn-tiān í-gōa , 20 Tē-saⁿ ji̍t tio̍h hiàn gû-káng-á cha̍p-it-chiah ,  mî-iûⁿ-káng nn̄g-chiah ,  bē-móa-nî ê iûⁿ-á cha̍p-sì-chiah ,  lóng tio̍h bô hâ-chhû-ê ; 21 iā ūi-tio̍h gû-káng ,  iûⁿ-káng ,  kap iûⁿ-á ,  sòa hiàn i ê sò͘-chè ,  i ê koàn-tiān ,  lóng chiàu in ê siàu-gia̍h ,  chiàu hit ê lē ; 22 iā hiàn chi̍t chiah soaⁿ-iûⁿ-káng chòe sio̍k-chōe-chè ;  che sī tī siông-siông hiàn ê sio-chè ,  kap i ê sò͘-chè ,  kap i ê koàn-tiān í-gōa , 23 Tē-sì ji̍t tio̍h hiàn gû-káng-á cha̍p-chiah ,  mî-iûⁿ-káng nn̄g-chiah ,  bē-móa-nî ê iûⁿ-á cha̍p-sì-chiah ,  lóng tio̍h bô hâ-chhû-ê ; 24 iā ūi-tio̍h gû-káng ,  iûⁿ-káng ,  kap iûⁿ-á ,  sòa hiàn i ê sò͘-chè ,  i ê koàn-tiān ,  lóng chiàu in ê siàu-gia̍h ,  chiàu hit ê lē ; 25 iā hiàn chi̍t chiah soaⁿ-iûⁿ-káng chòe sio̍k-chōe-chè ;  che sī tī siông-siông hiàn ê sio-chè ,  kap i ê sò͘-chè ,  kap i ê koàn-tiān í-gōa , 26 Tē-gō͘ ji̍t tio̍h hiàn gû-káng-á káu-chiah ,  mî-iûⁿ-káng nn̄g-chiah ,  bē-móa-nî ê iûⁿ-á cha̍p-sì-chiah ,  lóng tio̍h bô hâ-chhû-ê ; 27 iā ūi-tio̍h gû-káng ,  iûⁿ-káng ,  kap iûⁿ-á ,  sòa hiàn i ê sò͘-chè ,  i ê koàn-tiān ,  lóng chiàu in ê siàu-gia̍h ,  chiàu hit ê lē ; 28 iā hiàn chi̍t chiah soaⁿ-iûⁿ-káng chòe sio̍k-chōe-chè ;  che sī tī siông-siông hiàn ê sio-chè ,  kap i ê sò͘-chè ,  kap i ê koàn-tiān í-gōa , 29 Tē-la̍k ji̍t tio̍h hiàn gû-káng-á poeh-chiah ,  mî-iûⁿ-káng nn̄g-chiah ,  bē-móa-nî ê iûⁿ-á cha̍p-sì-chiah ,  lóng tio̍h bô hâ-chhû-ê ; 30 iā ūi-tio̍h gû-káng ,  iûⁿ-káng ,  kap iûⁿ-á ,  sòa hiàn i ê sò͘-chè ,  i ê koàn-tiān ,  lóng chiàu in ê siàu-gia̍h ,  chiàu hit ê lē ; 31 iā hiàn chi̍t chiah soaⁿ-iûⁿ-káng chòe sio̍k-chōe-chè ;  che sī tī siông-siông hiàn ê sio-chè ,  kap i ê sò͘-chè ,  kap i ê koàn-tiān í-gōa , 32 Tē-chhit ji̍t tio̍h hiàn gû-káng-á chhit-chiah ,  mî-iûⁿ-káng nn̄g-chiah ,  bē-móa-nî ê iûⁿ-á cha̍p-sì chiah ,  lóng tio̍h bô hâ-chhû-ê ; 33 iā ūi-tio̍h gû-káng ,  iûⁿ-káng ,  kap iûⁿ-á ,  sòa hiàn i ê sò͘-chè ,  i ê koàn-tiān ,  lóng chiàu in ê siàu-gia̍h ,  chiàu hit ê lē ; 34 iā hiàn chi̍t chiah soaⁿ-iûⁿ-káng chòe sio̍k-chōe-chè ;  che sī tī siông-siông hiàn ê sio-chè kap i ê sò͘-chè ,  kap i ê koàn-tiān í-gōa , 35 Tē-poeh ji̍t lín tio̍h ū giâm-siok-hōe ,  lóng m̄-thang chòe lô-tōng ê kang , 36 Lín tio̍h hiàn sio-chè chòe phang-phang ê hé-chè hō͘ Iâ-hô-hoa ,  chiū-sī gû-káng chi̍t-chiah ,  mî-iûⁿ-káng chi̍t-chiah ,  bē-móa-nî ê iûⁿ-á chhit-chiah ,  bô hâ-chhû-ê ; 37 iā ūi-tio̍h gû-káng ,  iûⁿ-káng ,  kap iûⁿ-á ,  sòa hiàn i ê sò͘-chè ,  i ê koàn-tiān ,  lóng chiàu in ê siàu-gia̍h ,  chiàu hit ê lē ; 38 iā hiàn chi̍t chiah kang ê soaⁿ-iûⁿ chòe sio̍k-chōe-chè ;  che sī tī siông-siông hiàn ê sio-chè kap i ê sò͘-chè ,  kap i ê koàn-tiān í-gōa , 39 Tī lín chiah ê choeh-kî ,  tio̍h ēng chiah-ê hiàn hō͘ Iâ-hô-hoa ,  lóng tī só͘ hē ê goān ,  kap kam-sim só͘ hiàn-ê í-gōa ,  chòe lín ê sio-chè ,  sò͘-chè ,  koàn-tiān ,  kap pêng-an-chè , 40 Iâ-hô-hoa só͘ bēng-lēng Mô͘-se ê ,  Mô͘-se chiū chiàu án-ni lóng kā Í-sek-lia̍t lâng kóng , 
