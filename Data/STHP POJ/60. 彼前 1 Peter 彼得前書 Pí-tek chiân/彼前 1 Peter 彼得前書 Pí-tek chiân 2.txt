1 Só͘-í lín tû-khì lóng-chóng ê ok-to̍k ,  í-ki̍p lóng-chóng ê khúi-khiat ,  kap ké-hó ,  kap oàn-tò͘ ,  kap lóng-chóng húi-pòng ê ōe ; 2 chiū tio̍h chhin-chhiūⁿ tú-á siⁿ ê eⁿ-á him-bō͘ sîn-lêng choan ê lin ,  hō͘ lín tùi tióng-tōa kàu tit-tio̍h kiù , 3 Lín nā chhì-tio̍h chai Chú sī chû-siān ,  chiū tio̍h án-ni , 4 I sī oa̍h chio̍h ,  hō͘ lâng khì-sak ,  nā-sī hō͘ Siōng-tè kéng-soán tin-tiōng ,  lín chiū-kūn I , 5 iā chhin-chhiūⁿ oa̍h chio̍h khí chòe sîn-lêng ê chhù ,  chòe sèng ê chè-si-pan ,  lâi hiàn sîn-lêng ê chè ,  tùi Iâ-so͘ Ki-tok ōe hō͘ Siōng-tè hoaⁿ-hí chiap-la̍p ê , 6 In-ūi sèng-keng ū kì-chài kóng , 	Khòaⁿ ah ,  Góa ēng só͘ kéng-soán ,  só͘ tin-tiōng ê chhù-kak-thâu iàu-kín ê chio̍h ,  hē tī Sûn-siâⁿ , 	Sìn I ê lâng put-tì kiàn-siàu , 7 Án-ni hit ê pó-pòe sī kui tī lín sìn ê lâng ;  nā-sī tī hiah ê m̄ sìn ê lâng ,  chiū	Khí chhù ê sai-hū só͘ khì-sak ê chio̍h , 	Chiâⁿ chòe chhù-kak ê thâu-tè chio̍h ; 8 iū-koh , 	Chòe poa̍h-tó lâng ê chio̍h ,  gāi-tio̍h lâng ê chio̍h-pôaⁿ ; in m̄ sūn-thàn tō-lí lâi poa̍h-tó ;  ōe kàu án-ni ,  sī pún tiāⁿ-tio̍h teh , 9 To̍k-to̍k lín sī kéng-soán ê cho̍k ,  sī ông iā sī chè-si ,  sī sèng ê pang-kok ,  sī Siōng-tè ka-kī ê peh-sìⁿ ;  hō͘ lín thoân-pò hit ê tiàu lín chhut o͘-àm ,  ji̍p I bî-biāu ê kng ê ê hó-tek ; 10 lín chêng m̄ sī peh-sìⁿ ,  taⁿ sī Siōng-tè ê peh-sìⁿ ;  chêng bô siū lîn-bín ,  taⁿ ū tit-tio̍h lîn-bín , 11 Só͘ thiàⁿ ê hiaⁿ-tī ah ,  lín chòe kià-kha chhut-gōa ê lâng ,  góa khǹg lín tio̍h kìm-kài jio̍k-thé ê su-io̍k ,  chiū-sī kong-kek lêng-hûn ê ; 12 lín tī gōa-pang-tiong kiâⁿ-chòe tio̍h toan-chiàⁿ ;  hō͘ in khòaⁿ-kìⁿ lín toan-chiàⁿ ê phín-hēng ,  chiū tī in só͘ húi-pòng lín chòe kiâⁿ pháiⁿ ê sū ,  in thang tī kàm-chhat ê ji̍t kui êng-kng Siōng-tè , 13 Lín ūi-tio̍h Chú tio̍h hâng-ho̍k kìⁿ-nā lâng só͘ siat ê  ;  he̍k-sī ông ,  sī siōng tōa ê ; 14 he̍k-sī koaⁿ-hú ,  sī i só͘ chhe lâi hêng-hoa̍t pháiⁿ lâng ,  o-ló hó lâng ê , 15 In-ūi Siōng-tè ê chí-ì sī án-ni ,  chiū-sī lín kiâⁿ hó ,  lâi that-ba̍t gōng lâng ê m̄ chai-iáⁿ ; 16 chòe chū-iû ê ,  iā m̄ sī ēng chū-iû chòe ok-to̍k ê jia-khàm ,  chiū-sī chòe Siōng-tè ê lô͘-po̍k , 17 Tio̍h chun-kèng chèng lâng: thiàⁿ chèng hiaⁿ-tī: kiaⁿ-ùi Siōng-tè: chun-kèng kun-ông , 18 Chòe lô͘-po̍k ê ,  hoān sū tio̍h kiaⁿ-hiâⁿ sūn-ho̍k chú-lâng ;  m̄-nā tī siān-liông un-sûn ê ,  liân tī koai-phiah ê ,  iā tio̍h án-ni , 19 In-ūi lâng siū oan-óng ,  nā-sī ūi-tio̍h thian-liông ǹg Siōng-tè lâi tam-iu ,  che sī thang o-ló , 20 In-ūi lín nā hoān chōe siū phah lâi jím-siū ,  ū sím-mi̍h khó-chhú? lín nā kiâⁿ hó siū-khó͘ lâi jím-siū ,  che tī Siōng-tè ê bīn-chêng sī thang o-ló , 21 In-ūi lín siū-tiàu pún sī beh án-ni ;  in-ūi Ki-tok iā thòe lín siū khó͘ ,  lâu bô͘-iūⁿ hō͘ lín ,  beh hō͘ lín tè I ê kha-pō͘ ; 22 I bô hoān chōe ,  chhùi-lāi bô khúi-khiat ; 23 hō͘ lâng mē ,  bô tò mē lâng ;  siū khó͘ bô pàng-tiau ;  to̍k-to̍k chiong pún-sin kau-thok hit ê chiàu kong-gī sím-phòaⁿ ê ; 24 I tī chhâ-ni̍h chhin-sin tam-tng lán ê chōe tī I ê sin-khu ,  hō͘ lán ǹg chōe hit bīn sí ê lâng ōe ǹg gī chit bīn lâi oa̍h ;  tùi I ê siong-hûn lín tit-tio̍h i-hó , 25 In -ūi lín chêng chhin-chhiūⁿ iûⁿ bê lō͘ ;  nā-sī taⁿ kui tī lín lêng-hûn ê Bo̍k-chiá ,  iā sī Kàm-tok , 
