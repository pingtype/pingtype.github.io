1 Lín chòe hū-jîn-lâng ê ,  iā tio̍h án-ni sūn-ho̍k ka-kī ê tiōng-hu ;  siat-sú ū-ê bô thàn tō-lí ,  sui-jiân bô ēng kóng ōe ,  iā thang ēng hū-jîn-lâng ê só͘ kiâⁿ tit-tio̍h in lâi thàn ; 2 in-ūi khòaⁿ-kìⁿ lín chheng-kiat kiaⁿ-ùi ê só͘ kiâⁿ , 3 Lín ê chng-thāⁿ m̄ thang ēng gōa-bīn ê pīⁿ thâu-mn̂g ,  kap kòa kim-khì ,  á-sī chhēng i-ho̍k chòe chng-thāⁿ ; 4 chiū-sī ēng sim-lāi ún-ba̍t ê lâng ,  chhēng un-jiû thiâm-chēng ê sim-sîn ,  chòe bōe pāi-hoāi ê i-ho̍k ;  che tī Siōng-tè ê bīn-chêng sī chin pó-pòe , 5 In-ūi chāi-chá sèng ê hū-jîn-lâng chiū-sī ǹg-bāng Siōng-tè ê ,  iā sī án-ni ka-kī chng-thāⁿ ,  sūn-ho̍k ka-kī ê tiōng-hu ; 6 chhin-chhiūⁿ Sat-la̍h sūn-thàn A-pek-la̍h-hán ,  chheng i chòe chú ;  lín nā kiâⁿ hó ,  bô tah-hiahⁿ lâi kiaⁿ-hiâⁿ ,  chiū chòe i ê cha-bó͘-kiáⁿ , 7 Lín chòe tiōng-hu ê ,  iā tio̍h án-ni ,  chiàu tì-sek kap hū-jîn-lâng saⁿ-kap tiàm ,  chun-kèng i sī khah nńg-chiáⁿ ê khì-kū ,  iā sī saⁿ-kap sêng-chiap oa̍h-miā ê un ;  hō͘ lín ê kî-tó bô tú-tio̍h chó͘-tòng , 8 Tàu-tí tāi-ke tio̍h tâng-sim ,  saⁿ thé-thiap ,  saⁿ-thiàⁿ chhin-chhiūⁿ hiaⁿ-tī ,  lîn-bín ,  khiam-pi ; 9 bô ēng pháiⁿ pò pháiⁿ ,  á-sī lóe-mē pò lóe-mē ;  hoán-tńg tio̍h chiok-hok ;  in-ūi lín siū tiàu sī beh hō͘ lín sêng-chiap chiok-hok , 10 In-ūi , 	Lâng nā ài beh sioh oa̍h-miā , 	Koh kìⁿ-tio̍h hok-khì ê ji̍t , 	Chiū tio̍h kìm-chí chhùi-chi̍h bô pháiⁿ , 	Chhùi-tûn bô kóng khúi-khiat:11 Tio̍h lī-khui pháiⁿ lâi kiâⁿ hó ; 	Chhē hô-pêng lâi tui-jip i , 12 In-ūi Chú ê ba̍k-chiu khòaⁿ gī lâng , 	I ê hī-khang thiaⁿ in ê kî-tó:	Nā-sī Chú ê bīn kàm-chhat kiâⁿ pháiⁿ ê lâng , 13 Lín nā ūi-tio̍h hó lâi jia̍t-sim ,  chī-chūi ōe hāi lín?14 Chóng-sī lín nā in-ūi gī lâi siū khó͘ ,  chiū ū hok-khì: bo̍h-tit kiaⁿ in ê ui-hong ,  iā bo̍h-tit peh-pak ; 15 to̍k-to̍k lín sim-lāi tio̍h lia̍h Ki-tok chòe Chú ,  chun I chòe sèng ;  kìⁿ-nā ū lâng mn̄g lín só͘ ǹg-bāng ê in-iû ,  chiū tio̍h put-sî piān-piān ēng un-jiû kap kiaⁿ-ùi lâi hun-sò͘ ; 16 tio̍h chûn bô thang chek-pī ê liông-sim ;  chiah lín tī tá-lo̍h chi̍t hāng sū siū húi-pòng ,  chiū tī hit hāng sū ōe hō͘ hiah ê bû-lōa lín tiàm-tī Ki-tok ê hó phín-hēng ê ,  ka-kī siū kiàn-siàu , 17 In-ūi Siōng-tè ê chí-ì nā ài án-ni ,  chiū lín kiâⁿ hó lâi siū khó͘ ,  pí kiâⁿ pháiⁿ lâi siū khó͘ ,  khah hó , 18 In-ūi Ki-tok iā chi̍t pái ūi-tio̍h chōe siū khó͘ ,  gī-ê thòe put-gī ê ,  sī beh chhōa lán kàu tī Siōng-tè ;  lūn jio̍k-thé chiū siū sí ,  lūn sîn chiū tit oa̍h ; 19 tī hit ê sîn iā bat khì thoân tō-lí hō͘ kaⁿ-lāi hiah ê sîn , 20 chiū-sī chá m̄ sìn-thàn ê ,  tng Siōng-tè thun-lún thèng-hāu ,  tī Ná-a ê ji̍t ,  teh pī-pān tōa chûn ê sî ,  ji̍p hit lāi-bīn ê lâng chió-chió ,  chí ū poeh ê ,  tùi chúi tit kiù ; 21 chit-ê só͘ koan-chiò ê sóe-lé taⁿ iā kiù lín ,  m̄ sī tû-khì jio̍k-thé ê lâ-sâm ,  chiū-sī bô thang chek-pī ê liông-sim ǹg Siōng-tè lâi kiû ,  sī tùi Iâ-so͘ Ki-tok ê koh-oa̍h ; 22 I í-keng khì thiⁿ-ni̍h ,  taⁿ tī Siōng-tè tōa pêng ;  chiah ê thiⁿ-sài ,  kap ū koân-pèng ê ,  ū khùi-la̍t ê ,  hâng-ho̍k I , 
