1 Só͘-í lín tiong-kan ê tiúⁿ-ló góa khó͘-khǹg in ,  góa iā tâng chòe tiúⁿ-ló ,  iā chòe Ki-tok siū-khó͘ ê kan-chèng ,  iā saⁿ-kap ū hūn teh-beh hián-hiān ê êng-kng ; 2 lín tio̍h chiàu-kò͘ tī lín tiong-kan Siōng-tè ê iûⁿ-kûn ,  lâi kàm-tok i ,  m̄ sī tùi bián-kióng ,  sī kam-sim ,  chiàu Siōng-tè ;  m̄ sī ūi-tio̍h m̄ ha̍p-gî ê chîⁿ ,  sī tùi hoaⁿ-hí ê ì-sù ; 3 iā m̄ sī tī só͘ kau-tāi lín ê chòe chú ,  sī chòe iûⁿ-kûn ê bô͘-iūⁿ , 4 Chiū tōa Bo̍k-chiá hián-hiān ê sî ,  lín beh tit-tio̍h bōe soe-thè êng-kng ê bián-liû , 5 Án-ni ,  lín siàu-liân lâng tio̍h hâng-ho̍k tiúⁿ-ló ,  Lín tāi-ke iā lóng tio̍h ēng khiam-sùn chòe saⁿ ,  chhēng lâi saⁿ ho̍k-sāi ;  in-ūi Siōng-tè tí-te̍k kiau-ngō͘ ê ,  si un hō͘ khiam-pi ê , 6 Só͘-í tio̍h ka-kī khiam-pi tī Siōng-tè tōa khùi-la̍t ê chhiú ē ,  hō͘ I kàu sî ko-seng lín ; 7 lín ēng hoān só͘ khòa-lū ê kau-hù I ,  in-ūi I koan-sim tī lín , 8 Tio̍h chiat-chè ,  tio̍h kéng-séng ;  lín ê tùi-te̍k chiū-sī Mô͘-kúi ,  chhin-chhiūⁿ háu ê sai ,  sì-kè kiâⁿ ,  teh chhē só͘ thang thun-chia̍h ê ; 9 lín tùi sìn kian-kò͘ tio̍h tí-tng i ,  chai lín chèng hiaⁿ-tī tī sè-kan iā keng-kè chit iūⁿ ê khó͘-lān , 10 Koh bān hāng un-tián ê Siōng-tè ,  chiū-sī bat tī Ki-tok tiàu lín tit-tio̍h I éng-oán ê êng-kng ê ,  tī lín chiām-sî siū khó͘ ê liáu-āu ,  ka-kī beh hō͘ lín chiâu-chn̂g ,  kian-kò͘ ,  ióng-kiāⁿ , 11 Koân-lêng kui I kàu tāi-tāi ,  À-bēng , 12 Góa khòaⁿ Se-lah chòe chīn-tiong ê hiaⁿ-tī ,  tùi i siá té-té ê phoe hō͘ lín ,  lâi khó͘-khǹg lín ;  iā kan-chèng chit-ê sī Siōng-tè chin ê un ;  lín tio̍h khiā-chāi tī chit-ê , 13 Tiàm-tī Pa-pí-lûn saⁿ-kap siū kéng-soán ê ,  í-ki̍p góa ê kiáⁿ Má-khó ,  chhéng-an lín , 14 Lín tio̍h ēng jîn-ài ê saⁿ-chim lâi saⁿ chhéng-an , 	Goān lín tiàm-tī Ki-tok ê lâng lóng tit pêng-an , 
