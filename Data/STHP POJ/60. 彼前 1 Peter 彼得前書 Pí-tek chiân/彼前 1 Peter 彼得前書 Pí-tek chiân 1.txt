1 Iâ-so͘ Ki-tok ê sù-tô͘ ,  Pí-tek ,  phoe kià hō͘ sì-sòaⁿ Khiā-khí tī Pún-to͘ ,  Ka-lia̍p-thài ,  Ka-phàⁿ-to-ka ,  A-se-a ,  Pí-chhui-nî siū kéng-soán ê chhut-gōa lâng , 2 chiū-sī chiàu Pē Siōng-tè ê tāi-seng chai ,  chāi-tī Sîn ê kám-hòa chòe sèng ,  kàu tī sūn-ho̍k koh tit-tio̍h Iâ-so͘ Ki-tok ê huih hiù ê: goān un-tián pêng-an ke-thiⁿ chōe-chōe hō͘ lín , 3 Goān lán ê Chú Iâ-so͘ Ki-tok ê Siōng-tè ,  iā sī I ê Pē ,  tit-tio̍h o-ló ;  I chiàu I ê tōa lîn-bín ,  ēng Iâ-so͘ Ki-tok tùi sí-lâng tiong koh-oa̍h ,  bat têng-chài siⁿ lán ,  lâi tit-tio̍h oa̍h ê ǹg-bāng , 4 iā tit-tio̍h sòa-chiap bōe pāi-hoāi ,  bōe lâ-sâm ,  bōe soe-thè ê gia̍p ,  ūi-tio̍h lín pó-siú tī thiⁿ-ni̍h ê ; 5 lín sī tùi sìn hō͘ Siōng-tè ê koân-lêng pó-hō͘ ,  kàu tit-tio̍h chín-kiù ,  sī piān-piān tī boa̍t-kî beh hián-bêng ê , 6 In-ūi án-ni ,  lín chin khoài-lo̍k ,  sui-jiân hiān-kim ,  nā eng-kai tio̍h ,  tī pah iūⁿ ê chhì-liān lâi chiām-sî iu-būn , 7 hō͘ lín ê sìn ê keng-giām ,  pí hit ê bat kè hé thoàn-liān ,  iā iû-goân ōe pāi-hoāi ê kim ,  iáu khah pó-pòe ê ,  tī Iâ-so͘ Ki-tok hián-hiān ê sî ,  tit-tio̍h o-ló ,  êng-kng ,  chun-kùi , 8 Lín m̄ bat khòaⁿ-kìⁿ I ,  iā thiàⁿ I ;  hiān-kim bô khòaⁿ-kìⁿ iáu-kú sìn I ,  chiū tùi hit ê kóng-bōe-chhut móa-móa ū êng-kng ê hoaⁿ-hí lâi khoài-lo̍k ; 9 tit-tio̍h lín sìn ê kiat-kio̍k ,  chiū-sī sîn-hûn ê tit kiù , 10 Lūn chit ê kiù ,  tāi-seng káng-lūn beh kàu tī lín ê un hiah ê sian-ti iā ū khûn-khûn chhâ-khó káng-kiù ; 11 Ki-tok ê Sîn ,  tiàm-tī in ê ,  tāi-seng kan-chèng Ki-tok só͘ tú-tio̍h ê kan-khó͘ ,  kap āu-lâi chiah ê êng-kng ,  in chhâ-khó Sîn só͘ chí-bêng ê sī sím-mi̍h kî ,  á-sī sím-mi̍h khoán-sit ê kî , 12 In tit-tio̍h chí-sī ,  chai m̄ sī ūi-tio̍h ka-kī ,  sī ūi-tio̍h lín chiah-ê ,  lâi chòe chhe-ēng tī chiah ê tāi-chì ,  chiū-sī hiān-kim hiah ê óa-khò tùi thiⁿ só͘ chhe ê Sèng Sîn lâi thoân hok-im hō͘ lín ê lâng só͘ ū kā lín kóng ê ;  thiⁿ-sài iā tì-ì séng-chhat chiah ê sū , 13 Só͘-í lín ê sim tio̍h hâ io ,  tio̍h chiat-chè ,  choan-sim ǹg-bāng tī Iâ-so͘ Ki-tok hián-hiān ê sî só͘ beh siúⁿ-sù lín ê un-tián ; 14 chhin-chhiūⁿ sūn-thàn ê kiáⁿ ,  bô thàn chá-chêng tī lín m̄ chai-iáⁿ ê sî ê su-io̍k ; 15 chiū-sī chhin-chhiūⁿ tiàu lín ê sī sèng ,  lín pún-sin iā tio̍h chòe sèng tī it-chhè ê kiâⁿ-chòe ; 16 in-ūi ū kì-chài kóng ,  Lín tio̍h chòe sèng ;  in-ūi góa sī sèng , 17 Bô ēng gōa-māu chhú lâng ,  sī chiàu ta̍k lâng ê kiâⁿ-chòe lâi sím-phòaⁿ ê ,  lín nā kiû-kiò I chòe Pē ,  chiū tio̍h chûn kiaⁿ-ùi ,  , lâi keng-kè lín kià-kha tī sè-kan ê sî-chūn ; 18 in-ūi chai lín siū sio̍k thoat-chhut tùi chó͘-kong só͘ liû-thoân khang-khang ê kiâⁿ-chòe ,  m̄ sī ēng ōe pāi-hoāi ê mi̍h ,  he̍k-sī gûn ,  á-sī kim ; 19 sī ēng pó huih ,  chhin-chhiūⁿ bô hâ-chhû ,  bô ù-òe ê iûⁿ-á ê ,  chiū-sī Ki-tok ê huih ; 20 I tī bē chhòng-chō sè-kan ê sî sī só͘ tāi-seng chai ê ,  chiū tī chiah ê sî ê lō͘-bé ūi-tio̍h lín tù-hiān ê ; 21 lín tùi I lâi sìn Siōng-tè ,  chiū-sī hō͘ I tùi sí-lâng tiong koh-oa̍h ê ,  iā hō͘ I êng-kng ,  tì-kàu lín ê sìn kap ǹg-bāng ǹg tī Siōng-tè , 22 Lín tùi sūn-thàn chin-lí í-keng chheng-khì lín ê sîn-hûn ,  tì-kàu thiàⁿ hiaⁿ-tī bô ké ,  chiū tio̍h tùi sim chhiat-chhiat saⁿ-thiàⁿ ; 23 lín í-keng têng-thâu-siⁿ ,  m̄ sī tùi ōe pāi-hoāi ê chéng ,  sī tùi bōe pāi-hoāi ê chéng ,  tùi Siōng-tè ê tō-lí ,  sī oa̍h ,  sī kú-tn̂g tī-teh ê24 In-ūi , 	Jio̍k-thé lóng chhin-chhiūⁿ chháu , 	I ê êng-kng lóng chhin-chhiūⁿ chháu ê hoe , 	Chháu ta ,  hoe siā ; 25 To̍k-to̍k Chú ê ōe éng-oán tī-teh , Chit ê ōe chiū-sī só͘ thoân hō͘ lín hok-im ê ōe , 
