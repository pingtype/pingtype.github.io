1 A-hap-siā ê lāu-bú ,  A-tha-lī-ngá ,  khòaⁿ-kìⁿ i ê kiáⁿ í-keng sí ,  chiū khí-lâi châu-bia̍t it-chīn ê ông-chhin , 2 Chóng-sī Iok-lâm ông ê cha-bó͘-kiáⁿ ,  A-hap-siā ê chí-bē ,  Iok-sī-pa ,  chiong A-hap-siā ê kiáⁿ ,  Iok-a-si ,  tùi hiah ê siū-thâi ê ông kiáⁿ tiong thau-phō chhut-lâi ,  chiong i kap i ê leng-bú khǹg tī khùn-pâng--nih ;  in tùi A-tha-lī-ngá khàm-ba̍t i ,  hō͘ i bô siū thâi , 3 Āu-lâi kap i saⁿ-kap khǹg tī Iâ-hô-hoa ê tiān le̍k-kè la̍k-nî kú ;  A-tha-lī-ngá koán-lí hit ê tōe-hng , 4 Kàu tē chhit nî ,  Iâ-hô-iâ-tāi chhe lâng kiò Ka-lī cho̍k kap hō͘-ōe-peng ê pé-chóng ,  chhōa in ji̍p Iâ-hô-hoa ê tiān kàu i hia ,  chiū kap in li̍p-iok ,  hō͘ in tī Iâ-hô-hoa ê tiān chiù-chōa ,  koh ēng ông ê kiáⁿ hō͘ in khòaⁿ , 5 Koh hoan-hù in kóng ,  Lín tio̍h án-ni kiâⁿ ;  kìⁿ-nā lín tī an-hioh-ji̍t ji̍p--lâi ê saⁿ-hūn-chi̍t tio̍h kò͘-siú ông-kiong ; 6 saⁿ-hūn-chi̍t tio̍h tī So͘-ní ê mn̂g ;  saⁿ-hūn-chi̍t tio̍h tī hō͘-ōe-peng āu-bīn ê mn̂g ;  án-ni kò͘-siú ông-kiong ,  chó͘-chí lâng chhut-ji̍p , 7 Kìⁿ-nā lín tī an-hioh-ji̍t chhut-khì ê nn̄g-hūn tio̍h kò͘-siú Iâ-hô-hoa ê tiān ,  tī ông ê sì-ûi , 8 Lín ta̍k-lâng chhiú kia̍h ke-si sì-ûi pó-hō͘ ông ;  kìⁿ-nā lâng ji̍p lín ê pan-lia̍t-ê ,  tio̍h hō͘ i sí ;  ông chhut ,  ông ji̍p ê sî ,  lín tio̍h kun-sûi i , 9 Hiah ê pé-chóng chiàu chè-si Iâ-hô-iâ-tāi it-chhè só͘ bēng-lēng-ê khì kiâⁿ ;  ta̍k-lâng tòa in lûn-tio̍h an-hioh-ji̍t ji̍p-lâi ê lâng kap in lûn-tio̍h an-hioh-ji̍t chhut-khì ê lâng lâi kàu chè-si Iâ-hô-iâ-tāi hia , 10 Chè-si chiū chiong Iâ-hô-hoa tiān-lāi só͘ khǹg Tāi-pi̍t ông ê chhiuⁿ kap pîn-pâi kau hō͘ hiah ê pé-chóng , 11 Hō͘-ōe-peng chhiú--nih kia̍h ke-si ,  tī tôaⁿ kap tiān hia ,  tùi tiān ê chiàⁿ-pêng kàu tiān ê tò-pêng ,  khiā tī ông ê sì-ûi , 12 Chè-si chhōa ông ê kiáⁿ chhut-lâi ,  kā i tì bián-liû chiong lu̍t-hoat ê chheh hō͘ i ;  ēng iû boah i ,  siat-li̍p i chòe-ông ;  in chiū phah chhiú-chiúⁿ kóng ,  Goān ông bān-sòe , 13 A-tha-lī-ngá thiaⁿ-kìⁿ hō͘-ōe-peng kap peh-sìⁿ ê siaⁿ ,  chiū kàu peh-sìⁿ hia ,  ji̍p Iâ-hô-hoa ê tiān ; 14 khòaⁿ-kìⁿ ông chiàu-lē khiā tī thiāu-piⁿ ,  kun-tiúⁿ kap pûn hō-thâu ê ,  khiā tī ông ê chó-iū ;  kok-lāi chèng peh-sìⁿ hoaⁿ-hí ,  pûn hō-thâu ,  A-tha-lī-ngá chiū thiah-li̍h i ê saⁿ ,  hoah kóng ,  Hoán-poān ah ,  hoán-poān ah , 15 Chè-si Iâ-hô-iâ-tāi hoan-hù koán-hat kun-tūi ê pé-chóng ,  tùi in kóng ,  Tùi pan-lia̍t ê tiong-kan kóaⁿ i chhut-khì ,  kìⁿ-nā tè-i-ê ,  tio̍h ēng to thâi-sí i ;  in-ūi chè-si kóng ,  M̄-thang tī Iâ-hô-hoa ê tiān thâi i , 16 In siám-khui siang-pêng hō͘ i khì ;  i tùi chiūⁿ-kàu ông-kiong ê bé-lō͘ khì ,  tī-hia siū-thâi , 17 Iâ-hô-iâ-tāi chiū tī Iâ-hô-hoa kap ông kap peh-sìⁿ ê tiong-kan li̍p-iok ,  hō͘ in chòe Iâ-hô-hoa ê peh-sìⁿ ;  koh tī ông kap peh-sìⁿ ê tiong-kan li̍p-iok , 18 Tùi án-ni kok-lāi ê chèng peh-sìⁿ kàu Pa-le̍k ê biō ,  thiah-húi i ;  phah-chhùi hiah ê tôaⁿ kap ngó͘-siōng ,  koh tī tôaⁿ-chêng phah-sí Pa-le̍k ê chè-si Má-thán ,  Chè-si siat koaⁿ-oân lâi kò͘-siú Iâ-hô-hoa ê tiān , 19 Koh chhōa pé-chóng kap Ka-lī-cho̍k kap hō͘-ōe-peng ,  í-ki̍p kok-lāi chèng peh-sìⁿ ;  in tùi Iâ-hô-hoa ê tiān chhōa ông lo̍h--lâi ,  tùi hō͘-ōe-peng ê mn̂g-lō͘ ji̍p ông-kiong ,  I chiū chē ông-ūi , 20 Kok-lāi ê peh-sìⁿ lóng hoaⁿ-hí ,  thong-siâⁿ lóng an-chēng ;  in tī ông-kiong hia ,  ēng to thâi-sí A-tha-lī-ngá , 21 Iok-a-si chē-ūi ê sî chhit-hè , 
