1 Í-sek-lia̍t ông Iâ-lô-phò-àm jī-cha̍p-chhit nî ,  Iû-tāi ông A-má-siā ê kiáⁿ A-sat-lī-ngá chē-ūi , 2 I chē-ūi ê sî ,  cha̍p-la̍k hè ;  tī Iâ-lō͘-sat-léng chòe-ông kiōng gō͘-cha̍p-jī nî ,  I ê lāu-bú miâ kiò Iâ-khó-lī-ngá ,  sī Iâ-lō͘-sat-léng lâng , 3 I kiâⁿ Iâ-hô-hoa só͘ khòaⁿ-chòe hó ê sū ,  chiàu i ê lāu-pē A-má-siā it-chhè ê só͘-kiâⁿ , 4 chóng-sī soaⁿ-thâu-tôaⁿ iáu bô hòe--khì ,  peh-sìⁿ iû-goân hiàn-chè sio-hiuⁿ tī soaⁿ-thâu-tôaⁿ , 5 Iâ-hô-hoa chiū phah ông ,  hō͘ i thái-ko ,  kàu i sí ê ji̍t ,  i chiū lēng-gōa chhù khiā-khí ,  I ê kiáⁿ Iok-thán koán-lí ke-sū ,  tī-lí kok-bîn , 6 A-sat-lī-ngá kî-û ê sū ,  kìⁿ i só͘ kiâⁿ ê ,  kiám bô lóng kì tī Iû-tāi lia̍t-ông ê kì-lio̍k mah?7 A-sat-lī-ngá kap i ê chó͘ tâng-khùn ,  kap i ê chó͘ chòng tī Tāi-pi̍t ê siâⁿ ,  I ê kiáⁿ Iok-thán sòa-chiap i chòe-ông , 8 Iû-tāi ông A-sat-lī-ngá saⁿ-cha̍p-poeh nî ,  Iâ-lô-phò-àm ê kiáⁿ Sat-ka-lī-ngá tī Sat-má-lī-a chòe Í-sek-lia̍t ông la̍k-ge̍h-ji̍t , 9 I kiâⁿ Iâ-hô-hoa khòaⁿ-chòe pháiⁿ ê sū ,  chiàu i ê lia̍t-chó͘ só͘ kiâⁿ ê ,  bô lī-khui Nî-pat ê kiáⁿ Iâ-lô-phò-àm ê chōe ,  chiū-sī hō͘ Í-sek-lia̍t hoān-chōe ê , 10 Ngá-pí ê kiáⁿ Sa-liông pōe-poān i ,  tī peh-sìⁿ ê bīn-chêng phah i ,  thâi i ,  chhoàn i ê ūi , 11 Sat-ka-lī-ngá kî-û ê sū ,  lóng kì tī Í-sek-lia̍t chiah ê ông ê kì-lio̍k , 12 Che sī chêng Iâ-hô-hoa kā Iâ-hō͘ kóng ê ōe ,  kóng ,  Lí ê kiáⁿ-sun beh chē Í-sek-lia̍t ê kok-ūi kàu sì-tāi ,  chit ê ōe án-ni èng-giām , 13 Iû-tāi ông O͘-se-ngá saⁿ-cha̍p-káu nî ,  Ngá-pí ê kiáⁿ Sa-liông chē-ūi ,  tī Sat-má-lī-a chòe-ông chi̍t-ge̍h-ji̍t , 14 Ka-tí ê kiáⁿ Bí-ná-hiān tùi Tek-sat chiūⁿ-khì Sat-má-lī-a ,  phah Ngá-pí ê kiáⁿ Sa-liông tī Sat-má-lī-a ,  thâi-sí i ,  chhoàn i ê ūi , 15 Sa-liông kî-û ê sū ,  kap i pōe-poān ê chêng-hêng ,  lóng kì tī Í-sek-lia̍t chiah ê ông ê kì-lio̍k , 16 Hit-sî Bí-ná-hiān phah Thê-húi-sat ,  kap kìⁿ-nā tī in tiong-kan ê ,  kap i ê sì-kéng ,  tùi Tek-sat khí ;  in-ūi in bô kā i khui siâⁿ-mn̂g ,  só͘-í phah i ,  iā phòa-khui in tiong-kan it-chhè ū sin-īn ê hū-jîn-lâng , 17 Iû-tāi ông A-sat-lī-ngá saⁿ-cha̍p-káu nî ,  Ka-tí ê kiáⁿ Bí-ná-hiān chē-ūi ,  tī Sat-má-lī-a chòe Í-sek-lia̍t ông ,  kiōng cha̍p-nî , 18 I kiâⁿ Iâ-hô-hoa só͘ khòaⁿ-chòe pháiⁿ ê sū ,  chi̍t-sì-lâng bô lī-khui Nî-pat ê kiáⁿ Iâ-lô-phò-àm ê chōe ,  chiū-sī hō͘ Í-sek-lia̍t hoān-chōe--ê , 19 A-su̍t ông Phó͘-le̍k lâi kong-kek chit ê thó͘-tōe ,  Bí-ná-hiān ēng gûn chi̍t-chheng tha-liân-tek hō͘ Phó͘-le̍k ,  ài i pang-chān lâi kian-kò͘ i ê kok-koân , 20 Bí-ná-hiān tùi Í-sek-lia̍t it-chhè ê tōa hó-gia̍h lâng ,  kiông phài chiah ê gûn ,  kah ta̍k-lâng chhut gûn gō͘-cha̍p sià-khek-le̍k ,  sàng hō͘ A-su̍t ông ,  Tùi án-ni A-su̍t ông tò-khì ,  bô tiàm hit só͘-chāi , 21 Bí-ná-hiān kî-û ê sū ,  kìⁿ i só͘ kiâⁿ ê ,  kiám bô lóng kì tī Í-sek-lia̍t chiah ê ông ê kì-lio̍k mah?22 Bí-ná-hiān kap i ê lia̍t-chó͘ tâng-khùn ;  i ê kiáⁿ Pí-ka-hat sòa-chiap i chòe-ông , 23 Iû-tāi ông A-sat-lī-ngá gō͘-cha̍p nî ,  Bí-ná-hiān ê kiáⁿ Pí-ka-hat tī Sat-má-lī-a chòe Í-sek-lia̍t ông ,  kiōng nn̄g-nî , 24 I kiâⁿ Iâ-hô-hoa só͘ khòaⁿ-chòe pháiⁿ ê sū ;  bô lī-khui Nî-pat ê kiáⁿ Iâ-lô-phò-àm ê chōe ,  chiū-sī hō͘ Í-sek-lia̍t hoān-chōe--ê , 25 I ê kun-tiúⁿ ,  Lī-má-lī ê kiáⁿ Pí-ka pōe-poān i ,  tī Sat-má-lī-a ông-kiong ê ōe-só͘ phah i ;  A-jíⁿ-ko-pek kap A-lī-iâ kap Ki-lia̍t ê lâng gō͘-cha̍p-ê kap i tâng-bô͘ ;  thâi-sí i ,  chhoàn i ê ūi , 26 Pí-ka-hat kî-û ê sū ,  kìⁿ i só͘ kiâⁿ ê ,  lóng kì tī Í-sek-lia̍t chiah ê ông ê kì-lio̍k , 27 Iû-tāi ông A-sat-lī-ngá gō͘-cha̍p-jī nî ,  Lī-má-lī ê kiáⁿ Pí-ka tī Sat-má-lī-a chē-ūi ,  chòe Í-sek-lia̍t ông ,  kiōng jī-cha̍p nî , 28 I kiâⁿ Iâ-hô-hoa só͘ khòaⁿ-chòe pháiⁿ ê sū ,  bô lī-khui Nî-pat ê kiáⁿ Iâ-lô-phò-àm ê chōe ,  chiū-sī hō͘ Í-sek-lia̍t hoān-chōe--ê , 29 Í-sek-lia̍t ông Pí-ka ê sî ,  A-su̍t ông Thê-kek-la̍h-pí-lia̍t-sek lâi chhú Í-hûn ,  A-pek-pek-má-ka ,  A-lô ,  Ki-te-su ,  Hā-só ,  Ki-lia̍t ,  Ka-lī-lī ,  kap Ná-hut-tha-lī choân-tōe ;  lóng lia̍h in kàu A-su̍t , 30 O͘-se-ngá ê kiáⁿ Iok-thán jī-cha̍p nî ,  Í-la̍h ê kiáⁿ Hô-sè-a pōe-poān Lī-má-lī ê kiáⁿ Pí-ka ,  phah lâi thâi-sí i ,  chhoàn i ê ūi , 31 Pí-ka kî-û ê sū ,  kìⁿ i só͘ kiâⁿ ê ,  lóng kì tī Í-sek-lia̍t chiah ê ông ê kì-lio̍k , 32 Í-sek-lia̍t ông Lī-má-lī ê kiáⁿ Pí-ka tē-jī nî ,  Iû-tāi ông O͘-se-ngá ê kiáⁿ Iok-thán chē-ūi , 33 I chē-ūi ê sî ,  jī-cha̍p-gō͘ hè ,  tī Iâ-lō͘-sat-léng chòe-ông cha̍p-la̍k nî ;  i ê lāu-bú miâ kiò Iâ-lō͘-sa ,  sī Sat-tok ê cha-bó͘-kiáⁿ , 34 I kiâⁿ Iâ-hô-hoa só͘ khòaⁿ-chòe hó ê sū ;  chiàu i ê lāu-pē O͘-se-ngá it-chhè só͘ kiâⁿ ê khì kiâⁿ , 35 Chóng-sī soaⁿ-thâu-tôaⁿ iáu bô hòe-bô ,  peh-sìⁿ iû-goân hiàn-chè sio-hiuⁿ tī soaⁿ-thâu-tôaⁿ ,  Iok-thán khí Iâ-hô-hoa tiān téng-bīn ê mn̂g , 36 Iok-thán kî-û ê sū ,  kìⁿ i só͘ kiâⁿ ê ,  kiám bô lóng kì tī Iû-tāi lia̍t-ông ê kì-lio̍k mah?37 Hit-sî Iâ-hô-hoa khí-thâu chhe A-lân ông Lī-sìn kap Lī-má-lī ê kiáⁿ Pí-ka khì kong-kek Iû-tāi , 38 Iok-thán kap i ê lia̍t-chó͘ tâng-khùn ,  kap i ê lia̍t-chó͘ chòng tī i ê chó͘ Tāi-pi̍t ê siâⁿ ,  I ê kiáⁿ A-hap-su sòa-chiap i chòe-ông , 
