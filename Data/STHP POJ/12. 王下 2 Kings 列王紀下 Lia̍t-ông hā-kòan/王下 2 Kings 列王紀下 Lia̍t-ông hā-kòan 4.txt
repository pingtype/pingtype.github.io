1 Ū chi̍t ê hū-jîn-lâng ,  sī sian-ti ê ha̍k-seng ê bó͘ ,  kiò Í-lī-sa kóng ,  Lí ê lô͘-po̍k góa ê tiōng-hu í-keng sí ,  lí ê lô͘-po̍k pêng-sò͘ kèng-ùi Iâ-hô-hoa ,  sī lí só͘ chai ê ,  Taⁿ chè-chú lâi beh chhú góa nn̄g ê kiáⁿ chòe lô͘-po̍k , 2 Í-lī-sa mn̄g i kóng ,  Góa thang kā lí chòe sím-mi̍h? lí kā góa kóng ;  lí chhù-lāi ū sím-mi̍h? I kóng ,  Lí ê lú-pī chhù-lāi chhun chi̍t pân iû ,  í-gōa lóng bô , 3 Í-lī-sa kóng ,  Lí khì ah ,  tī gōa-bīn tùi lí hiah ê chhù-piⁿ chioh khì-kū ,  chiū-sī khang ê khì-kū ,  m̄-thang chioh chió-chió , 4 Tio̍h ji̍p chhù ,  koaiⁿ-mn̂g ,  lí kap lí ê kiáⁿ tiàm lāi-bīn ,  thîn-iûⁿ tī só͘-ū ê khì-kū ;  thîn-móa-ê tio̍h lēng-gōa hē , 5 Hū-jîn-lâng lī-khui i khì ,  koaiⁿ mn̂g ,  i kap i ê kiáⁿ tiàm lāi-bīn ;  kiáⁿ tòa khì-kū lâi hō͘ i ,  i chiū thîn iû , 6 Hiah ê khì-kū lóng móa ,  i kā i ê kiáⁿ kóng ,  Koh the̍h khì-kū lâi hō͘ góa ,  Kiáⁿ kóng ,  Bô koh ū khì-kū lah ;  iû chiū chí , 7 Hū-jîn-lâng khì kā Siōng-tè ê lô͘-po̍k kóng ,  I kóng ,  Lí khì bōe iû lâi hêng-chè ;  só͘ chhun-ê ,  lí kap lí ê kiáⁿ thang tō͘-oa̍h , 8 Ū chi̍t-ji̍t Í-lī-sa kiâⁿ kàu Su-liām ,  tī-hia ū chi̍t ê hó-gia̍h ê hū-jîn-lâng ,  kiông-kiông lâu i tiàm teh chia̍h ;  āu-lâi Í-lī-sa ta̍k-pái tùi-hia keng-kè ,  chiū ji̍p-khì chia̍h , 9 Hū-jîn-lâng tùi i ê tiōng-hu kóng ,  Lí khòaⁿ ,  hit ê siông-siông tùi lán chia keng-kè--ê ,  góa khòaⁿ i sī Siōng-tè sèng ê lô͘-po̍k , 10 Kiû lí ún ,  lán thang tī chhiûⁿ-téng khí chi̍t keng sòe-keng pâng ,  tī-hia kā i an-tì bîn-chhn̂g ,  toh ,  í ,  teng-tâi ,  hō͘ i lâi lán chia ,  thang ji̍p--khì hioh , 11 Ū chi̍t-ji̍t Í-lī-sa lâi kàu hia ,  chiū ji̍p-khì hit keng pâng khùn , 12 Í-lī-sa kā i ê lô͘-po̍k Ki-hap-se kóng ,  Lí kiò chit ê Su-liām ê hū-jîn-lâng lâi ,  I chiū kiò i lâi ;  hū-jîn-lâng khiā tī i ê bīn-chêng , 13 I kā i ê lô͘-po̍k kóng ,  Lí thang kā i kóng ,  Khòaⁿ ah ,  lí ūi goán hùi chōe-chōe sim-su ,  taⁿ tio̍h kā lí chòe sím-mi̍h? lí ài góa thòe lí kā ông ,  á-sī kun-tiúⁿ ,  kóng ah? I ìn kóng ,  Góa khiā-khí tī góa ê peh-sìⁿ ê tiong-kan , 14 Í-lī-sa kóng ,  Án-ni tio̍h ūi i cháiⁿ-iūⁿ chòe--nih? Ki-hap-se kóng ,  I bô kiáⁿ ,  i ê tiōng-hu iā lāu lah , 15 I koh kóng ,  Kiò i lâi ;  chiū kiò i lâi ,  Hū-jîn-lâng chiū khiā tī mn̂g-kháu , 16 I kóng ,  Mê-nî kàu chit-sî ,  lí beh phō chi̍t ê kiáⁿ ,  I kóng ,  Bô--lah ,  Siōng-tè ê lô͘-po̍k ,  góa ê chú ah ,  m̄-thang phiàn lí ê lú-pī , 17 Hū-jîn-lâng kó-jiân hoâi-īn ,  kàu mê-nî hit-sî siⁿ chi̍t ê kiáⁿ ,  chiàu Í-lī-sa só͘ kóng--ê , 18 Gín-ná tōa-hàn ;  ū chi̍t-ji̍t chhut-khì kàu i ê lāu-pē ,  kàu siu-koah ê lâng hia , 19 I kā lāu-pē kóng ,  Góa ê thâu-khak ah ,  góa ê thâu-khak ah ;  i ê lāu-pē kā lô͘-po̍k kóng ,  Phō i kàu i ê lāu-bú hia , 20 I phō i kàu i ê lāu-bú hia ;  gín-ná chē tī lāu-bú ê kha-thâu-u ,  kàu tiong-tàu chiū sí , 21 Lāu-bú chiūⁿ-khì lâu-téng ,  chiong i ê kiáⁿ hē tī Siōng-tè ê lô͘-po̍k ê bîn-chhn̂g ,  koaiⁿ-mn̂g chhut-lâi ; 22 kiò i ê tiōng-hu kóng ,  Chhiáⁿ chhe chi̍t ê lô͘-po̍k khan chi̍t chiah lû lâi góa chia ;  góa beh pháu--khì Siōng-tè ê lô͘-po̍k hia ,  chiah tò-lâi , 23 Tiōng-hu kóng ,  Kin-á-ji̍t m̄-sī ge̍h ê chhoe-it ,  iā m̄-sī an-hioh ,  lí siáⁿ-sū beh khì i hia? Hū-jîn-lâng kóng ,  Pêng-an , 24 Chiū pī-pān lû ,  kā lô͘-po̍k kóng ,  Lí kóaⁿ-lû chìn-chêng khì ;  góa nā bô kā lí kóng ,  chiū m̄-thang khah-bān , 25 Hū-jîn-lâng chiū khì Ka-bi̍t soaⁿ ,  khì Siōng-tè ê lô͘-po̍k hia ,  Siōng-tè ê lô͘-po̍k hn̄g-hn̄g khòaⁿ-kìⁿ i ,  kā i ê lô͘-po̍k Ki-hap-se kóng ,  Khòaⁿ ah ,  Su-liām ê hū-jîn-lâng lâi ah ; 26 Lí cháu--khì ngiâ-chih i ,  mn̄g i kóng ,  Lí pêng-an mah? lí ê tiōng-hu pêng-an mah? gín-ná pêng-an mah? I kóng ,  Pêng-an , 27 Hū-jîn-lâng kàu hit ê soaⁿ ,  kàu Siōng-tè ê lô͘-po̍k hia ,  chiū phō i ê kha ,  Ki-hap-se chìn-chêng beh kā i chhia-khui ;  Siōng-tè ê lô͘-po̍k kóng ,  Kù-chāi i ,  in-ūi i sim-lāi thòng-khó͘ ;  Iâ-hô-hoa tùi góa ún-khǹg ,  bô kā góa kóng , 28 Hū-jîn-lâng kóng ,  Góa kiám bat tùi góa ê chú kiû kiáⁿ mah? góa kiám bô kóng ,  M̄-thang phiàn góa mah?29 I kā Ki-hap-se kóng ,  Lí hâ-io ,  chhiú kia̍h góa ê koáiⁿ ,  chìn-chêng khì ;  nā tú-tio̍h lâng ,  bo̍h-tit kā in chhéng-an ,  lâng nā chhéng-an lí ,  iā bo̍h-tit ìn i ;  tio̍h ēng góa ê koáiⁿ-á hē tī gín-ná ê bīn , 30 Gín-ná ê lāu-bú kóng ,  Góa kí éng-oa̍h ê Iâ-hô-hoa kap lí ê oa̍h-miā lâi kóng ,  góa tek-khak m̄ lī-khui lí ,  Í-lī-sa chiū khí-lâi ,  tè i khì , 31 Ki-hap-se thâu-chêng khì ,  ēng koáiⁿ-á hē tī gín-ná ê bīn ;  chóng-sī bô siaⁿ-seh ,  iā m̄-chai lâng ,  Ki-hap-se tò-tńg tú-tio̍h i ,  kā i kóng ,  Gín-ná bô chhíⁿ , 32 Í-lī-sa kàu-tè ,  ji̍p chhù ,  khòaⁿ-kìⁿ gín-ná í-keng sí ,  hē tī i ê bîn-chhn̂g , 33 I ji̍p-khì ,  chiū koaiⁿ-mn̂g ,  chí-ū in nn̄g-ê tī lāi-bīn ;  i chiū kî-tó Iâ-hô-hoa , 34 Chiūⁿ-khì phak tī gín-ná ê seng-khu ,  chhùi tùi chhùi ,  ba̍k-chiu tùi ba̍k-chiu ,  chhiú tùi chhiú ,  kui-sin àⁿ tī gín-ná ê seng-khu ;  gín-ná ê bah chiū chiām-chiām sio-lō , 35 I lo̍h-lâi ,  tī chhù-lāi kiâⁿ-lâi kiâⁿ-khì chi̍t-pái ,  koh chiūⁿ-khì ,  kui-sin àⁿ tī gín-ná ;  gín-ná phah-ka-chhiùⁿ chhit-pái ,  ba̍k-chiu chiū thí-khui , 36 Í-lī-sa kiò Ki-hap-se kóng ,  Lí kiò chit ê Su-liām ê hū-jîn-lâng lâi ,  I chiū kiò i ;  i ji̍p-lâi i hia ,  Í-lī-sa kóng ,  Phō lí ê gín-ná khí--lâi , 37 Hū-jîn-lâng chiū ji̍p-lâi ,  àⁿ tī i ê kha-chêng ,  phak tī tōe--nih ,  phō i ê kiáⁿ chhut-khì , 38 Í-lī-sa koh lâi kàu Kiat-kah ;  hit-sî kok-lāi ki-hng ,  sian-ti ê ha̍k-seng chē tī i ê bīn-chêng ;  i hoan-hù lô͘-po̍k kóng ,  Lí chiong tōa-tiáⁿ hē tī hé--nih ,  kā sian-ti ê ha̍k-seng chú chhài-thng , 39 Ū chi̍t-lâng khì chhân--nih bán chhài ,  tú-tio̍h chi̍t châng iá-tîn ,  chiū bán i ê koe móa-phè tò-lâi ;  chhiat i ,  lok tī chú chhài-thng ê tiáⁿ ;  in-ūi in m̄ bat sī sím-mi̍h mi̍h , 40 Piàⁿ--chhut-lâi hō͘ in chia̍h ;  chia̍h chhài-thng ê sî ,  in lóng kiò kóng ,  Siōng-tè ê lô͘-po̍k ah ,  tiáⁿ-lāi ū sí ê to̍k ;  in lóng bōe-chia̍h-tit , 41 Í-lī-sa kóng ,  The̍h tām-po̍h mī-hún lâi ;  chiū chiong mī-hún sám tī tiáⁿ--nih ,  kóng ,  Piàⁿ--chhut-lâi hō͘ in chia̍h ;  tiáⁿ-lāi chiū bô hāi , 42 Ū chi̍t-lâng tùi Pa-le̍k-sa-lī-sa lâi ,  tòa khí-thâu se̍k ê be̍h só͘ chòe ê piáⁿ ,  kap tōa-be̍h piáⁿ jī-cha̍p-ê ,  kap sin ê sūi ,  tóe tī tē--nih ,  sàng hō͘ Siōng-tè ê lô͘-po̍k ,  I chiū kóng ,  Chiong chiah-ê hō͘ peh-sìⁿ chia̍h , 43 I ê chhe-ēng kóng ,  Cháiⁿ-iūⁿ ,  góa kiám thang pâi chiah-ê tī chi̍t-pah lâng ê bīn-chêng mah? I kóng ,  Chòe lí hō͘ peh-sìⁿ chia̍h ,  in-ūi Iâ-hô-hoa án-ni kóng ,  In beh chia̍h i ,  iáu ū chhun , 44 I chiū pâi tī in ê bīn-chêng ,  in chia̍h i ,  iā ū chhun ,  chiàu Iâ-hô-hoa só͘ kóng , 
