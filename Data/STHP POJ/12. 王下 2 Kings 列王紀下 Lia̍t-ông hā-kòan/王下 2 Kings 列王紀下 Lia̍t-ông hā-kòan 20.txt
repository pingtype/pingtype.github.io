1 Hiah ê ji̍t ê tiong-kan Hi-se-ka phòa-pīⁿ tit-beh sí ,  A-mô͘-su ê kiáⁿ sian-ti Í-sài-a ,  khì kìⁿ i ,  tùi i kóng ,  Iâ-hô-hoa án-ni kóng ,  Lí tio̍h siat-hoat lí ê ke-sū ,  in-ūi lí tit-beh sí ,  bōe oa̍h , 2 I chiū oa̍t-tńg bīn ǹg-piah ,  kî-tó Iâ-hô-hoa kóng , 3 Iâ-hô-hoa ah ,  kiû Lí kì-liām góa tī Lí ê bīn-chêng cháiⁿ-iūⁿ chûn oân-choân ê sim ,  chiàu sêng-si̍t lâi kiâⁿ ;  koh chòe Lí só͘ khòaⁿ-chòe hó--ê ,  Hi-se-ka chiū tōa-siaⁿ thî-khàu , 4 Í-sài-a chhut-khì ,  iáu-bē kàu tiong-īⁿ ,  Iâ-hô-hoa ê ōe chiū lîm-kàu i kóng , 5 Lí oat-tò-tńg ,  kā Góa ê peh-sìⁿ ê jîn-kun Hi-se-ka kóng ,  Lí ê chó͘ Tāi-pi̍t ê Siōng-tè Iâ-hô-hoa án-ni kóng ,  Góa í-keng thiaⁿ-kìⁿ lí ê kî-tó ,  khòaⁿ-kìⁿ lí ê ba̍k-sái ;  khòaⁿ ah ,  Góa beh i-hó lí ;  kàu tē-saⁿ ji̍t ,  lí beh chiūⁿ-khì Iâ-hô-hoa ê tiān , 6 Góa beh ke-thiⁿ lí ê hè-siū cha̍p-gō͘ nî ;  koh Góa beh kiù lí kap chit ê siâⁿ thoat-lī A-su̍t ông ê chhiú ;  Góa ūi-tio̍h ka-kī ê iân-kò͘ ,  koh ūi-tio̍h Góa ê lô͘-po̍k Tāi-pi̍t ê iân-kò͘ ,  beh pó-hō͘ chit ê siâⁿ , 7 Í-sài-a kóng ,  Tio̍h the̍h chi̍t-tè bû-hoa-kó-piáⁿ lâi ;  in chiū the̍h-lâi ,  tah tī lia̍p-á ;  ông chiū hó , 8 Hi-se-ka mn̄g Í-sài-a kóng ,  Iâ-hô-hoa beh i-hó góa ,  kàu tē-saⁿ ji̍t góa beh chiūⁿ-khì Iâ-hô-hoa ê tiān ,  ū sím-mi̍h tiāu-thâu?9 Í-sài-a kóng ,  Iâ-hô-hoa beh chiâⁿ I só͘ kóng ê ,  che sī Iâ-hô-hoa beh hō͘ lí ê tiāu-thâu ;  lí beh ji̍t-iáⁿ chìn-chêng cha̍p-tō͘ ,  á-sī thè-āu cha̍p-tō͘ ah?10 Hi-se-ka ìn kóng ,  Ji̍t-iáⁿ chìn-chêng cha̍p-tō͘ sī khah-khoài ;  bô--lah ,  tio̍h ji̍t-iáⁿ thè-āu cha̍p-tō͘ , 11 Sian-ti Í-sài-a kiû-kiò Iâ-hô-hoa ,  I chiū hō͘ A-hap-su ê ji̍t-kui chìn-chêng ê ji̍t-iáⁿ thè-āu cha̍p-tō͘ , 12 Tng-sî Pa-pí-lûn ông Pa-la̍h-tàn ê kiáⁿ Pí-lô-ta̍t-pa-la̍h-tàn thiaⁿ-kìⁿ Hi-se-ka phòa-pīⁿ ,  chiū sàng phoe-sìn kap lé-mi̍h hō͘ Hi-se-ka , 13 Hi-se-ka thiaⁿ sù-chiá ê ōe ,  chiū chiong i khǹg pó-mi̍h ê chhù ,  kim ,  gûn ,  hiuⁿ-liāu ,  kùi-khì ê iû ,  kap i ê kun-chong-ke̍k ,  kap hú-khò͘-lāi it-chhè só͘-ū-ê ,  lóng hō͘ in khòaⁿ ;  i ê ke-tiong kap i choân-kok ê lāi-bīn ,  Hi-se-ka bô chi̍t hāng bô hō͘ in khòaⁿ , 14 Tùi án-ni sian-ti Í-sài-a lâi kìⁿ Hi-se-ka ông ,  mn̄g i kóng ,  Chiah ê lâng kóng sím-mi̍h? in tùi toh-lo̍h lâi kìⁿ lí? Hi-se-ka kóng ,  In tùi hn̄g-hn̄g ê só͘-chāi ,  chiū-sī tùi Pa-pí-lûn lâi , 15 Í-sài-a kóng ,  In tī lí ê ke ū khòaⁿ-kìⁿ sím-mi̍h? Hi-se-ka ìn kóng ,  Hoān-nā góa ke-tiong só͘-ū-ê in lóng ū khòaⁿ-kìⁿ ;  góa ê châi-pó ê tiong-kan bô chi̍t-hāng bô hō͘ in khòaⁿ-kìⁿ , 16 Í-sài-a tùi Hi-se-ka kóng ,  Lí tio̍h thiaⁿ Iâ-hô-hoa ê ōe , 17 Khòaⁿ ah ,  ji̍t-chí beh kàu ,  hoān-nā lí ke-lāi só͘-ū-ê kap lí ê lia̍t-chó͘ chek-chū kàu hiān-kim-ê ,  lóng beh siū-chhiúⁿ kàu Pa-pí-lûn ,  bô lâu chi̍t-hāng ;  che sī Iâ-hô-hoa kóng ê , 18 Koh tùi lí pún-sin só͘ siⁿ ê kiáⁿ-sun ,  kî-tiong ū-ê beh siū lia̍h--khì ,  tī Pa-pí-lûn ê ông-kiong tng thài-kàm , 19 Hi-se-ka tùi Í-sài-a kóng ,  Lí só͘ thoân Iâ-hô-hoa ê ōe sī hó ;  koh kóng ,  Góa iáu tī-teh ê ji̍t ,  nā ū thài-pêng kian-kò͘ ,  kiám m̄-sī hó?20 Hi-se-ka kî-û ê sū ,  kap i ê lêng-le̍k ,  i cháiⁿ-iūⁿ ku̍t tî khui kau ,  ín chúi ji̍p siâⁿ ,  kiám bô lóng kì tī Iû-tāi lia̍t-ông ê kì-lio̍k mah?21 Hi-se-ka kap i ê lia̍t-chó͘ tâng khùn ,  I ê kiáⁿ Má-ná-se sòa-chiap i chòe ông , 
