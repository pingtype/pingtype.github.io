1 Sian-ti Í-lī-sa kiò sian-ti ê ha̍k-seng chi̍t-ê ,  kā i kóng ,  Lí hâ-io ,  the̍h chi̍t-pân iû ,  khì Ki-lia̍t ê La̍h-boa̍t , 2 Kàu hia ,  tio̍h chhē Lêng-sī ê sun ,  Iok-sa-hoat ê kiáⁿ ,  Iâ-hō͘ ,  ji̍p-khì ,  hō͘ i tùi i ê hiaⁿ-tī-tiong khí-lâi ,  chhōa i ji̍p lāi-pâng ; 3 chiong pân-lāi ê iû thîn tī i ê thâu-khak ,  kóng ,  Iâ-hô-hoa án-ni kóng ,  Góa ēng iû boah lí chòe Í-sek-lia̍t ê ông ,  Lí chiū tio̍h khui-mn̂g tô-cháu ,  m̄-thang iân-chhiân , 4 Chit ê siàu-liân lâng ,  chiū-sī siàu-liân ê sian-ti ,  khì Ki-lia̍t ê La̍h-boa̍t , 5 Kàu hia ,  khòaⁿ-kìⁿ chèng kun-tiúⁿ teh chē ;  i chiū kóng ,  Kun-tiúⁿ ah ,  góa ū tāi-chì beh kā lí kóng ,  Iâ-hō͘ kóng ,  Beh kā goán tiong-kan sím-mi̍h lâng kóng? Ìn kóng ,  Kun-tiúⁿ ah ,  chiū-sī lí , 6 I chiū khí-lâi ,  ji̍p-khì chhù-lāi ;  siàu-liân lâng ēng iû thîn tī i ê thâu-khak ,  kā i kóng ,  Iâ-hô-hoa Í-sek-lia̍t ê Siōng-tè án-ni kóng ,  Góa ēng iû boah lí ,  chòe Iâ-hô-hoa ê peh-sìⁿ Í-sek-lia̍t ê ông , 7 Lí tio̍h phah-bia̍t lí ê chú-lâng A-hap ê ke ,  hō͘ Góa thang pò-èng Góa ê lô͘-po̍k chiah ê sian-ti ê huih ,  í-ki̍p Iâ-hô-hoa chèng lô͘-po̍k ê huih ,  chiū-sī tī Iâ-sé-piat ê chhiú só͘ chòe ê , 8 In-ūi A-hap choân-ke beh lóng bia̍t-bô ;  Góa beh chián-tû sio̍k A-hap ê ta-po͘-teng ,  bô-lūn siū khu-sok-ê ,  á-sī chū-iû-ê ,  tī Í-sek-lia̍t tiong , 9 Góa beh hō͘ A-hap ê ke chhin-chhiūⁿ Nî-pat ê kiáⁿ Iâ-lô-phò-àm ê ke ,  iā chhin-chhiūⁿ A-hi-ngá ê kiáⁿ Pa-sa ê ke , 10 Tī Iâ-su-lia̍t ê hn̂g ,  káu beh chia̍h Iâ-sé-piat ,  bô lâng bâi-chòng i ,  Siàu-liân lâng chiū khui-mn̂g tô-cháu , 11 Iâ-hō͘ chhut-khì ,  kàu i ê chú-lâng ê lô͘-po̍k hia ;  ū chi̍t-lâng mn̄g i kóng ,  Lóng pêng-an bô? chit ê siáu-ê lâi chhē lí sím-mi̍h tāi-chì ah? I kā in kóng ,  Lín bat hit ê lâng ,  iā chai i só͘ kóng ê , 12 In kóng ,  Bô-iáⁿ ,  lí tio̍h kā goán kóng ,  Ìn kóng ,  I án-ni ,  án-ni kā góa kóng ;  i kóng ,  Iâ-hô-hoa án-ni kóng ,  Góa ēng iû boah lí chòe Í-sek-lia̍t ê ông , 13 In kóaⁿ-kín ,  ta̍k-lâng ēng ka-kī ê saⁿ pho͘ tī kiā-á ê téng-chân ,  hē tī Iâ-hō͘ ê ē-bīn ;  in pûn sàu-kak kóng ,  Iâ-hō͘ chòe-ông lah , 14 Án-ni Lêng-sī ê sun ,  Iok-sa-hoat ê kiáⁿ ,  Iâ-hō͘ pōe-poān Iok-lâm ,  (Iok-lâm kap Í-sek-lia̍t chèng-lâng bat pé-siú Ki-lia̍t ê La̍h-boa̍t ,  in-ūi A-lân ông Hap-siat ê iân-kò͘ , 15 Chóng-sī Iok-lâm ông tò-khì Iâ-su-lia̍t ,  i-tī i ê siong ,  chiū-sī i tī kap A-lân ông Hap-siat kau-chiàn ê sî ,  A-lân lâng phah-tio̍h i--ê , ) Iâ-hō͘ kóng ,  Lín ê ì-sù nā sī án-ni ,  chiū m̄-thang iông-ún lâng cháu chhut-siâⁿ ,  khì Iâ-su-lia̍t pò siau-sit , 16 Iâ-hō͘ chiū chē-chhia ,  khì Iâ-su-lia̍t ,  in-ūi Iok-lâm tó tī-hia ,  Iû-tāi ông A-hap-siā í-keng lo̍h-khì bāi Iok-lâm , 17 Ū chi̍t ê siú-bāng-ê khiā tī Iâ-su-lia̍t ê lâu-téng ,  khòaⁿ-kìⁿ Iâ-hō͘ ê kun-tūi lâi ,  chiū kóng ,  Góa khòaⁿ-kìⁿ chi̍t-tīn kun-tūi ,  Iok-lâm kóng ,  Chhe chi̍t ê khiâ-bé--ê khì chih i ,  sòa mn̄g i kóng ,  Pêng-an mah?18 Khiâ-bé--ê khì chih i kóng ,  Ông án-ni kóng ,  Sī pêng-an mah? Iâ-hō͘ kóng ,  Pêng-an á-bô ,  kap lí sím-mi̍h kan-sia̍p? lí oat-lâi tè góa ê āu-bīn ,  Siú-bāng--ê koh kóng ,  Sù-chiá kàu in hia ,  chóng-sī bô tò-tńg-lâi , 19 Ông koh chhe chi̍t ê khiâ-bé--ê khì ,  i kàu in hia ,  kóng ,  Ông án-ni kóng ,  Sī pêng-an mah? Iâ-hō͘ kóng ,  Pêng-an á-bô ,  kap lí sím-mi̍h kan-sia̍p? lí oat-lâi tè góa ê āu-bīn , 20 Siú-bāng--ê koh kóng ,  I kàu in hia ,  iā bô tò-tńg--lâi ;  kóaⁿ-chhia ê khoán chhin-chhiūⁿ Lêng-sī ê sun Iâ-hō͘ teh kóaⁿ ;  in-ūi i kóaⁿ chin kông , 21 Iok-lâm kóng ,  Thò chhia ;  chiū thò i ê chhia ,  Í-sek-lia̍t ông Iok-lâm kap Iû-tāi ông A-hap-siā chhut-khì ;  ta̍k-ê chē ka-kī ê chhia chhut-khì chih Iâ-hō͘ ;  tī Iâ-su-lia̍t lâng Ná-po̍k ê hn̂g tú-tio̍h i , 22 Iok-lâm kìⁿ-tio̍h Iâ-hō͘ chiū kóng ,  Iâ-hō͘ ah ,  sī pêng-an mah? I ìn kóng ,  Lí ê lāu-bú Iâ-sé-piat ê îm-hēng siâ-su̍t hiah-chōe iáu tī-teh ,  thái ōe pêng-an?23 Iok-lâm chiū oa̍t-tńg i ê chhia cháu ,  kā A-hap-siā kóng ,  A-hap-siā ah ,  ū bô͘-hoán lah , 24 Iâ-hō͘ chīn-la̍t khui-keng ,  siā-tio̍h Iok-lâm ê pn̄g-sî-kut tiong ;  chìⁿ tùi i ê sim thàng--chhut khì ,  I chiū lek--lo̍h chhia-lāi , 25 Iâ-hō͘ kā i ê kun-tiúⁿ Pit-kah kóng ,  Lí chiong i hiat tī Iâ-su-lia̍t lâng Ná-po̍k ê hn̂g--nih ;  lí tio̍h kì-tit lí góa saⁿ-kap chē-chhia tè i ê lāu-pē A-hap ê sî ,  Iâ-hô-hoa tùi i só͘ chhàm-gú-ê ; 26 Iâ-hô-hoa kóng ,  Góa chā-ji̍t ū khòaⁿ-kìⁿ Ná-po̍k ê huih ,  kap i ê kiáⁿ ê huih ;  Iâ-hô-hoa koh kóng ,  Tī chit khu hn̂g Góa beh pò-èng lí ,  Taⁿ tio̍h chiong i hiat tī hit khu hn̂g ,  chiàu Iâ-hô-hoa só͘ kóng ê , 27 Iû-tāi ông A-hap-siā khòaⁿ-kìⁿ án-ni ,  chiū tùi hn̂g ê chhù ê lō͘ tô-cháu ,  Iâ-hō͘ jip i ,  kóng ,  Iā tio̍h phah-sí i tī chhia-lāi ;  kàu óa-kūn Í-pek-liân chiūⁿ Ko-jíⁿ ê soaⁿ-phiâⁿ phah-siong i ,  I cháu kàu Bí-kiat-to ,  chiū sí tī-hia , 28 I ê lô͘-po̍k ēng chhia chài i kàu Iâ-lō͘-sat-léng ,  chòng tī i ê bōng ,  kap i ê lia̍t-chó͘ ,  tī Tāi-pi̍t ê siâⁿ , 29 Tī A-hap ê kiáⁿ Iok-lâm cha̍p-it nî ,  A-hap-siā khí-thâu chòe Iû-tāi ông , 30 Iâ-hō͘ kàu Iâ-su-lia̍t ,  Iâ-sé-piat thiaⁿ-kìⁿ ,  chiū ūi ba̍k-bâi ,  soe-thâu ,  àⁿ tī thang-á teh-khòaⁿ , 31 Iâ-hō͘ ji̍p-mn̂g ê sî ,  Iâ-sé-piat kóng ,  Thâi-sí chú-lâng ê Sim-lī ah ,  pêng-an mah?32 Iâ-hō͘ kia̍h-thâu ǹg thang-á khòaⁿ ,  kóng ,  Chī-chūi ūi góa ,  chī-chūi ah? Ū nn̄g-saⁿ ê thài-kàm àⁿ-lo̍h khòaⁿ i , 33 Iâ-hō͘ kóng ,  Kā i chhia--lo̍h-lâi ;  in chiū chhia i lo̍h-lâi ;  i ê huih chōaⁿ-tio̍h chhiûⁿ-piah kap bé ;  chiū ēng kha ta̍h i , 34 Iâ-hō͘ ji̍p-khì ,  iā chia̍h iā lim ,  kóng ,  Lín khì khòaⁿ hit ê siū chiù-chó͘ ê hū-jîn-lâng ,  sòa bâi-chòng i ,  in-ūi i sī ông ê cha-bó͘-kiáⁿ , 35 In khì beh chòng i ;  kan-ta chhē-tio̍h i ê thâu-khak-kut ,  kap kha ,  kap chhiú-chiúⁿ nā-tiāⁿ , 36 In tò-lâi hê-hok i ;  Iâ-hō͘ chiū kóng ,  Che chiū-sī Iâ-hô-hoa thok I ê lô͘-po̍k Thê-su-pí lâng Í-lī-a só͘ kóng ê ōe ,  kóng ,  Tī Iâ-su-lia̍t ê hn̂g ,  káu beh chia̍h Iâ-sé-piat ê bah , 37 Koh Iâ-sé-piat ê sin-si beh tī Iâ-su-lia̍t ê hn̂g chhin-chhiūⁿ pùn tī thô͘-bīn ,  tì-kàu lâng bô beh kóng ,  Che sī Iâ-sé-piat , 
