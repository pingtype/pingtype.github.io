1 Iâ-hō͘ tē chhit nî ,  Iok-a-si chē-ūi ;  tī Iâ-lō͘-sat-léng chòe ông le̍k-kè sì-cha̍p nî ;  i ê lāu-bú miâ kiò Se-pí-a ,  sī Pia̍t-sī-pa lâng , 2 Iok-a-si tit-tio̍h chè-si Iâ-hô-iâ-tāi kà-sī ,  it-seng kiâⁿ Iâ-hô-hoa khòaⁿ-chòe hó ê sū , 3 Chóng-sī soaⁿ-thâu-biō bô hòe-bô ;  peh-sìⁿ iáu hiàn-chè sio-hiuⁿ tī soaⁿ-thâu-biō , 4 Iok-a-si kā chèng chè-si kóng ,  Kìⁿ-nā hiàn tī Iâ-hô-hoa ê tiān hun-piat chòe-sèng ê mi̍h ,  só͘ ta̍t ê gûn ,  chiū-sī thong-ēng ê gûn ,  á-sī ta̍k-lâng eng-kai la̍p ê sin-kè gûn ,  á-sī sim só͘ goān hiàn tī Iâ-hô-hoa tiān ê gûn ; 5 chè-si ta̍k-lâng tio̍h tùi só͘ bat ê lâng siu-lâi ,  siu-lí tiān phòa-hoāi ê só͘-chāi ;  bô-lūn sím-mi̍h só͘-chāi phòa-hoāi ,  lóng tio̍h siu-lí , 6 Chóng-sī Iok-a-si ông jī-cha̍p-saⁿ nî ,  chè-si iáu-bē siu-lí tiān phòa-hoāi ê só͘-chāi , 7 Só͘-í Iok-a-si ông tiàu chè-si Iâ-hô-iâ-tāi ,  kap kî-û ê chè-si lâi ,  kā in kóng ,  Lín cháiⁿ-iūⁿ bô siu-lí tiān phòa-hoāi ê só͘-chāi ah? Taⁿ lín m̄-thang koh tùi só͘ bat ê lâng siu gûn ,  tio̍h kau-chhut hit ê gûn ,  siu-lí tiān phòa-hoāi ê só͘-chāi , 8 Chèng chè-si tah-èng m̄ koh siu peh-sìⁿ ê gûn ,  iā bô siu-lí tiān phòa-hoāi ê só͘-chāi , 9 Chè-si Iâ-hô-iâ-tāi chhú chi̍t ê kūi ,  tī kūi-kòa chha̍k chi̍t khang ,  hē tī tôaⁿ-piⁿ ,  tī ji̍p Iâ-hô-hoa tiān ê chiàⁿ-pêng ;  pé-mn̂g ê chè-si chiong tòa ji̍p Iâ-hô-hoa tiān ê gûn hē tī kūi-lāi , 10 In khòaⁿ-kìⁿ kūi-lāi ê gûn í-keng chōe ,  ông ê su-kì kap tōa chè-si chiūⁿ-lâi ,  chiong Iâ-hô-hoa tiān-lāi só͘ tit-tio̍h ê gûn ,  khoán tī tē-á-lāi ,  lâi sǹg-phêng i , 11 Chiong só͘ phêng ê gûn kau hō͘ chòe-kang-ê ,  chiū-sī Iâ-hô-hoa tiān-lāi pān-sū ê lâng ;  in chiū chiong i hoat hō͘ siu-lí Iâ-hô-hoa tiān ê ba̍k-chhiūⁿ ,  kap kiàn-tiok ê lâng ; 12 kap thô͘-chhiūⁿ ,  chio̍h-chhiūⁿ ,  iā beh bóe chhâ-liāu kap kè-phah ê chio̍h ,  siu-lí Iâ-hô-hoa tiān phòa-hoāi ê só͘-chāi ,  í-ki̍p siu-lí tiān ê cha̍p-hùi , 13 Chóng-sī hit ê tòa-lâi ji̍p Iâ-hô-hoa tiān ê gûn ,  bô ēng i lâi chòe Iâ-hô-hoa tiān-lāi ê gûn-poe ,  chián-to ,  óaⁿ ,  hō-thâu ,  kap ta̍k-hō kim-khì gûn-khì ; 14 chiū chiong hit ê gûn kau hō͘ chòe-kang ê lâng ,  siu-lí Iâ-hô-hoa ê tiān , 15 Koh chiong gûn kau hō͘ só͘ keng-chhiú ê lâng ,  hō͘ i hoat hō͘ chòe-kang lâng ,  bô kap in sǹg-siàu ;  in-ūi in chòe tāi-chì sêng-si̍t , 16 To̍k-to̍k pó͘-kè-sit-chè ê gûn ,  sio̍k-chōe-chè ê gûn ,  bô tòa-ji̍p Iâ-hô-hoa ê tiān ,  sī kui chè-si , 17 Hit-sî A-lân ông Hap-siat chiūⁿ-khì kong-kek Ka-te̍k ,  the̍h i ,  chiū tiāⁿ-tio̍h ì-sù chiūⁿ-khì kong-kek Iâ-lō͘-sat-léng , 18 Iû-tāi ông Iok-a-si chiong i ê lia̍t-chó͘ Iû-tāi ông Iok-sa-hoat ,  Iâ-hô-lâm ,  A-hap-siā só͘ hiàn chòe-sèng ê mi̍h ,  kap i pún-sin só͘ hiàn chòe-sèng ê mi̍h ,  í-ki̍p Iâ-hô-hoa ê tiān kap ông-kiong hú-khò͘ só͘ ū ê kim ,  lóng sàng hō͘ A-lân ông Hap-siat ;  i chiū bô chiūⁿ-lâi Iâ-lō͘-sat-léng , 19 Iok-a-si kî-û ê sū ,  kìⁿ i só͘ kiâⁿ ê ,  kiám bô lóng kì tī Iû-tāi lia̍t-ông ê kì-lio̍k mah?20 I ê jîn-sîn khí-lâi ,  pōe-poān ,  thâi-sí Iok-a-si ,  tī lo̍h-khì Sek-la̍h Bí-lô ê chhù , 21 I ê jîn-sîn ,  chiū-sī Sī-bí-ap ê kiáⁿ Iok-sat-kah ,  kap Sok-be̍k ê kiáⁿ Iok-sat-poa̍t thâi-sí i ;  lâng bâi-chòng i tī Tāi-pi̍t ê siâⁿ ,  kap i ê lia̍t-chó͘ siâng-ūi ;  i ê kiáⁿ A-má-siā sòa-chiap i chòe-ông , 
