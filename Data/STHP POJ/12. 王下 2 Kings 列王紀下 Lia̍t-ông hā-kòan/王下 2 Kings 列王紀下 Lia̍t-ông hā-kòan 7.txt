1 Í-lī-sa kóng ,  Lín tio̍h thiaⁿ Iâ-hô-hoa ê ōe ;  Iâ-hô-hoa án-ni kóng ,  Bîn-á-ji̍t iok-lio̍k kàu chit-sî ,  tī Sat-má-lī-a ê siâⁿ-mn̂g-kháu ,  chi̍t sè-a ê iù-mī-hún ta̍t gûn chi̍t sià-khek-le̍k ,  nn̄g sè-a tōa-be̍h ta̍t gûn chi̍t sià-khek-le̍k , 2 Ū chi̍t ê kun-tiúⁿ ,  sī ông òa(**óa) i ê chhiú--ê ,  ìn Siōng-tè ê lô͘-po̍k kóng ,  Siat-sú Iâ-hô-hoa tùi thiⁿ khui thang-á ,  kiám ōe án-ni mah? Í-lī-sa kóng ,  Lí beh chhin-ba̍k khòaⁿ ,  chóng-sī chia̍h-bōe-tio̍h , 3 Tī siâⁿ-mn̂g hia ū sì ê thái-ko-ê ,  in saⁿ-kap kóng ,  Lán siáⁿ-sū chē tī-chia thèng-hāu sí ah?4 Lán nā kóng ,  Ji̍p siâⁿ khì ,  siâⁿ-lāi ū ki-hng ,  lán beh sí tī-hia ;  nā tiāⁿ-tiāⁿ chē tī-chia ,  iā sī tio̍h sí ,  Lâi lah ,  lán lâi khì tâu-hâng A-lân ê kun-tūi ;  in nā lâu lán ê oa̍h-miā ,  lán chiū ōe oa̍h ;  nā thâi-sí lán ,  kun-tu iā sī sí , 5 Hông-hun ê sî ,  in khí-lâi ,  beh khì A-lân lâng ê iâⁿ ;  í-keng kàu A-lân lâng ê iâⁿ ê piⁿ-kak ,  khòaⁿ ah ,  bô chi̍t-lâng tī-hia , 6 In-ūi Chú hō͘ A-lân ê kun-tūi thiaⁿ-kìⁿ chhia ê siaⁿ ,  bé ê siaⁿ ,  chiū-sī tōa kun-tūi ê siaⁿ ,  In chiū saⁿ-kap kóng ,  Khòaⁿ ah ,  che sī Í-sek-lia̍t ông bóe-hó Hek-lâng chiah ê ông ,  kap Ai-ki̍p lâng chiah ê ông ,  lâi kong-kek lán , 7 Só͘-í tī hông-hun ê sî in khí-lâi tô-cháu ,  pàng-sak in ê pò͘-pîⁿ ,  in ê bé ,  in ê lû ,  iâⁿ-pôaⁿ chiàu-kū ,  cháu-khì pó sìⁿ-miā , 8 Hiah ê thái-ko-ê kàu iâⁿ ê piⁿ-kak ,  ji̍p chi̍t ê pò͘-pîⁿ ,  iā chia̍h iā lim ;  tùi hia the̍h kim gûn kap i-chiûⁿ khì siu-khǹg ;  koh lâi ,  koh ji̍p chi̍t ê pò͘-pîⁿ ,  tùi hia the̍h-chhut châi-bu̍t khì siu-khǹg , 9 Hit-sî in saⁿ-kap kóng ,  Lán só͘-chòe-ê m̄-hó ;  kin-á-ji̍t sī ū hó siau-sit ê ji̍t iā lán chēng-chēng ;  nā thèng-hāu kàu thiⁿ kng ,  lán tio̍h siū-chōe ;  lâi ah ,  lán tio̍h khì pò ông-ke chai , 10 In chiū khì kiò kò͘ siâⁿ-mn̂g ê ,  kā in kóng ,  Goán kàu A-lân lâng ê iâⁿ ,  khòaⁿ-kìⁿ bô chi̍t-lâng tī-hia ,  iā bô lâng ê siaⁿ-seh ;  chí-ū bé pa̍k-teh ,  lû pa̍k-teh ,  pò͘-pîⁿ lóng chiàu-kū , 11 I chiū khì kiò hiah ê kò͘-mn̂g--ê ;  in chiū khì pò ông-ke chai , 12 Ông thàu-mî khí-lâi ,  kā i ê jîn-sîn kóng ,  A-lân lâng tùi-tī lán só͘ chòe ê ,  góa kā lín kóng ,  In chai lán iau-gō ,  só͘-í chhut iâⁿ-pôaⁿ ,  bâi-ho̍k tī chhân-iá ,  kóng ,  In chhut-siâⁿ ê sî ,  lán chiū oa̍h-oa̍h lia̍h in ,  lâi tit-tio̍h ji̍p in ê siâⁿ , 13 I ê jîn-sîn ū chi̍t-ê ìn ông kóng ,  Iáu chhun ê bé ,  chiū-sī iáu lâu tī siâⁿ-lāi ê ,  kiû lí chhe lâng khan gō͘ chiah lâi ,  (khòaⁿ ah ,  bé chhin-chhiūⁿ Í-sek-lia̍t chèng-lâng só͘ lâu tī siâⁿ-lāi ê ;  khòaⁿ ah ,  bé chhin-chhiūⁿ Í-sek-lia̍t chèng-lâng siū-bia̍t-ê ; ) lán thang chhe lâng khì khòaⁿ i , 14 Chiū chhú nn̄g tiuⁿ chhia ,  kap bé ,  ông chhe lâng khì jip A-lân ê kun-peng ,  kóng ,  Lín khì khòaⁿ-bāi--leh , 15 In chiū tui-jip in kàu Iok-tàn ,  khòaⁿ-kìⁿ móa-lō͘ lóng sī A-lân lâng kín cháu ê sî só͘ hiat-ka̍k ê i-ho̍k khì-kū ;  sù-chiá chiū tò-lâi hê-hok ông , 16 Peh-sìⁿ chiū chhut-khì chhiúⁿ A-lân lâng ê iâⁿ-pôaⁿ ;  tùi án-ni chi̍t sè-a ê iù-mī-hún ta̍t gûn chi̍t sià-khek-le̍k ;  nn̄g sè-a tōa-be̍h iā ta̍t gûn chi̍t sià-khek-le̍k ;  chiàu Iâ-hô-hoa só͘ kóng ê , 17 Ông phài i só͘ òa(**óa)-chhiú hit ê kun-tiúⁿ koán-lí siâⁿ-mn̂g ;  peh-sìⁿ tī siâⁿ-mn̂g thún-ta̍h i ,  i chiū sí ,  chiàu Siōng-tè ê lô͘-po̍k só͘ kóng ê ,  chiū-sī ông lo̍h-lâi kìⁿ i ê sî só͘ kóng ê , 18 Koh Siōng-tè ê lô͘-po̍k só͘ tùi ông kóng ê ,  Bîn-á-ji̍t iok-lio̍k kàu chit-sî ,  tī Sat-má-lī-a ê siâⁿ-mn̂g-kháu ,  nn̄g sè-a tōa-be̍h ta̍t gûn chi̍t sià-khek-le̍k ,  chi̍t sè-a ê iù-mī-hún ta̍t gûn chi̍t sià-khek-le̍k ; 19 koh hit ê kun-tiúⁿ tùi Siōng-tè ê lô͘-po̍k kóng ,  Siat-sú Iâ-hô-hoa tùi thiⁿ khui thang-á ,  kiám ōe án-ni mah? Siōng-tè ê lô͘-po̍k kóng ,  Lí beh chhin-ba̍k khòaⁿ-kìⁿ ,  chóng-sī chia̍h-bōe-tio̍h ; 20 chit ê ōe kó-jiân èng-giām tī i ê sin-chiūⁿ ;  in-ūi peh-sìⁿ tī siâⁿ-mn̂g-kháu thún-ta̍h i ,  i chiū sí , 
