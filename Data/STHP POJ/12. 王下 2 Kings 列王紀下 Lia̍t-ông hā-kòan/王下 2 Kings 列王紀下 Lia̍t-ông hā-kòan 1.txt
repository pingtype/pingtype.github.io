1 A-hap sí-liáu ,  Mô͘-ap pōe-poān Í-sek-lia̍t , 2 A-hap-siā tùi Sat-má-lī-a ê lâu-téng ê lân-kan poa̍h--lo̍h-lâi ,  tì-pīⁿ ;  chiū chhe sù-chiá ,  kā in kóng ,  Lín khì mn̄g Í-kek-lûn ê siōng-tè Pa-le̍k-se-pok ,  góa chit ê pīⁿ ōe hó á-bōe , 3 Chóng-sī Iâ-hô-hoa ê sù-chiá kā Thê-su-pí lâng Í-lī-a kóng ,  Lí khí--lâi ,  chiūⁿ-khì chih Sat-má-lī-a ông ê sù-chiá ,  kā in kóng ,  Lín khì mn̄g Í-kek-lûn ê siōng-tè Pa-le̍k-se-pok ,  sī in-ūi Í-sek-lia̍t tiong bô Siōng-tè mah?4 Só͘-í Iâ-hô-hoa án-ni kóng ,  Lí bōe-ōe koh lo̍h-khì lí só͘ chiūⁿ-khì ê bîn-chhn̂g ,  tek-khak ōe sí ,  Í-lī-a chiū khì , 5 Sù-chiá tò-lâi kìⁿ ông ,  ông mn̄g in kóng ,  Lín ūi sím-mi̍h tò-lâi?6 Sù-chiá ìn i kóng ,  Ū chi̍t-lâng tú-tio̍h goán ,  kā goán kóng ,  Khì ah ,  lín tò-khì kìⁿ chhe lín ê ông ,  kā i kóng ,  Iâ-hô-hoa án-ni kóng ,  Lí chhe lâng khì mn̄g Í-kek-lûn ê siōng-tè Pa-le̍k-se-pok ,  sī in-ūi Í-sek-lia̍t tiong bô Siōng-tè mah? só͘-í lí bōe koh lo̍h-khì lí só͘ chiūⁿ-khì ê bîn-chhn̂g ,  tek-khak ōe sí , 7 Ông mn̄g in kóng ,  Chiūⁿ-lâi tú-tio̍h lín ,  kā lín kóng chiah ê ōe ê ,  i ê hêng-chōng siáⁿ-khoán?8 Ìn kóng ,  I chhēng ū-mn̂g ê saⁿ ,  io hâ phê-tòa ,  Ông kóng ,  che sī Thê-su-pí lâng Í-lī-a , 9 Ông chiū chhe ngó͘-si̍p-hu-tióng chhōa i hí(**hit) gō͘-cha̍p lâng khì Í-lī-a hia ,  I chiūⁿ-khì i hia ;  khòaⁿ ah ,  Í-lī-a chē tī soaⁿ-téng ,  Ngó͘-si̍p-hu-tióng kā i kóng ,  Siōng-tè ê lô͘-po̍k ah ,  ông kóng ,  Lí tio̍h lo̍h-lâi , 10 Í-lī-a ìn ngó͘-si̍p-hu-tióng kóng ,  Góa nā sī Siōng-tè ê lô͘-po̍k ,  goān hé tùi thiⁿ lo̍h-lâi ,  sio lí kap lí hí(**hit) gō͘-cha̍p lâng ;  chiū ū hé tùi thiⁿ lo̍h-lâi sio i kap i hí(**hit) gō͘-cha̍p lâng , 11 Ông koh chhe chi̍t ê ngó͘-si̍p-hu-tióng ,  chhōa i hí(**hit) gō͘-cha̍p lâng ,  khì Í-lī-a hia ;  i chiū kā i kóng ,  Siōng-tè ê lô͘-po̍k ah ,  ông kóng ,  Lí kín-kín lo̍h-lâi , 12 Í-lī-a ìn in kóng ,  Góa nā sī Siōng-tè ê lô͘-po̍k ,  goān hé tùi thiⁿ lo̍h-lâi ,  sio lí kap lí hí(**hit) gō͘-cha̍p lâng ;  chiū ū Siōng-tè ê hé tùi thiⁿ lo̍h-lâi ,  sio i kap i hí(**hit) gō͘-cha̍p lâng , 13 Ông koh chhe tē-saⁿ tūi ê ngó͘-si̍p-hu-tióng chhōa i hí(**hit) gō͘-cha̍p lâng ;  hit ê tē-saⁿ tūi ê ngó͘-si̍p-hu-tióng chiūⁿ-khì kūi tī Í-lī-a ê bīn-chêng ,  khún-kiû i kóng ,  Siōng-tè ê lô͘-po̍k ah ,  kiû lí lia̍h góa ê sìⁿ-miā kap lí chí gō͘-cha̍p ê lô͘-po̍k ê sìⁿ-miā chòe pó-pòe , 14 Khòaⁿ ah ,  í-keng ū hé tùi thiⁿ lo̍h-lâi sio-sí í-chêng nn̄g ê ngó͘-si̍p-hu-tióng ,  kap i ta̍k-ê gō͘-cha̍p lâng ;  taⁿ kiû lí khòaⁿ góa ê sìⁿ-miā chòe pó-pòe , 15 Iâ-hô-hoa ê sù-chiá kā Í-lī-a kóng ,  Lí kap i lo̍h-khì m̄-bián kiaⁿ i , 16 Í-lī-a chiū khí-lâi ,  kap i lo̍h-khì kìⁿ ông ;  kā i kóng ,  Iâ-hô-hoa án-ni kóng ,  Lí chhe lâng khì mn̄g Í-kek-lûn ê siōng-tè Pa-le̍k-se-pok ,  sī in-ūi Í-sek-lia̍t tiong bô Siōng-tè hō͘ lí mn̄g I ê ōe mah? só͘-í lí bōe koh lo̍h-lâi lí só͘ chiūⁿ-khì ê bîn-chhn̂g ,  tek-khak tio̍h sí , 17 Ông chiū sí ,  chiàu Í-lī-a só͘ thoân Iâ-hô-hoa ê ōe ;  ông bô kiáⁿ ,  Iâ-hô-lâm sòa-chiap ūi ,  tī Iû-tāi ông Iok-sa-hoat ê kiáⁿ Iâ-hô-lâm tē-jī nî , 18 A-hap-siā kî-û ê sū ,  kiám bô kì tī Í-sek-lia̍t chiah ê ông ê kì-lio̍k mah?
