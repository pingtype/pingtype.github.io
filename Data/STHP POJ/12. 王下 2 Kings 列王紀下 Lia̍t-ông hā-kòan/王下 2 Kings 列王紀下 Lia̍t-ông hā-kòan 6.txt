1 Sian-ti ê ha̍k-seng kā Í-lī-sa kóng ,  Khòaⁿ ah ,  goán kap lí só͘ tòa ê só͘-chāi siuⁿ oe̍h , 2 Kiû lí chún goán khì Iok-tàn ,  ta̍k-lâng tùi-hia chhú chi̍t ki chhâ-liāu ,  hō͘ goán tī-hia khí chi̍t só͘-chāi thang khiā ,  I kóng ,  Lín thang khì ah , 3 Ū chi̍t-ê kóng ,  Bo̍h-tit the ,  kiû lí kap lô͘-po̍k khì ,  Ìn kóng ,  Góa beh khì ,  Tùi án-ni chiū kap in khì , 4 In kàu Iok-tàn ,  chiū chhò-chhiū , 5 Ū chi̍t-lâng chhò-chhiū ê sî ,  pó͘-thâu-bah ka-la̍uh tī chúi--nih ,  I chiū kiò kóng ,  Chhám--ah! Góa ê chú ah ,  chit ki pó͘-thâu sī chioh--ê , 6 Siōng-tè ê lô͘-po̍k kóng ,  Ka-la̍uh tī toh-lo̍h? I chiū pò i khòaⁿ hit só͘-chāi ,  I chiū chhò chi̍t ki chhâ ,  hiat tī-hia ;  pó͘-thâu-bah chiū phû--khí-lâi , 7 I kóng ,  Kia̍h--khí-lâi ;  hit-lâng chiū chhun-chhiú kia̍h--khí-lâi , 8 A-lân ông kap Í-sek-lia̍t kau-chiàn ,  kap i ê jîn-sîn gī-lūn kóng ,  Góa tio̍h chat-iâⁿ tī bó͘ só͘-chāi ,  bó͘ só͘-chāi , 9 Siōng-tè ê lô͘-po̍k chhe lâng khì kìⁿ Í-sek-lia̍t ông ,  kóng ,  Lí tio̍h kín-sīn ,  m̄-thang tùi bó͘ só͘-chāi keng-kè ,  in-ūi A-lân lâng lo̍h-lâi tī-hia , 10 Í-sek-lia̍t ông chhe lâng kàu Siōng-tè ê lô͘-po̍k só͘ kóng tio̍h tî-hông ê só͘-chāi ,  Tùi án-ni bô siū-hāi ,  m̄-nā chi̍t-pái ,  nn̄g-pái , 11 A-lân ông in-ūi chit ê sū sim-lāi chin peh-pak ,  tiàu i ê jîn-sîn lâi ,  kā in kóng ,  Lán tiong-kan chī-chūi ūi Í-sek-lia̍t ông ,  lín bô lâi kā góa kóng mah?12 Ū chi̍t ê jîn-sîn kóng ,  Góa ê chú ,  góa ê ông ah ,  m̄-sī án-ni ;  chiū-sī Í-sek-lia̍t tiong ê sian-ti Í-lī-sa chiong lí tī khùn-pâng só͘ kóng ê ōe ,  kā Í-sek-lia̍t ông kóng , 13 Ông kóng ,  Lín khì thàm-khòaⁿ i tī toh-lo̍h ,  góa thang chhe lâng khì lia̍h i ,  Ū lâng kā ông kóng ,  Khòaⁿ ah ,  i tī To-tan , 14 Ông chiū chhe bé ,  chhia ,  kap tōa-tūi peng khì hia ,  In thàu-mî kàu ,  ûi-khùn hit ê siâⁿ , 15 Siōng-tè ê lô͘-po̍k ê chhe-ēng chheng-chá khí-lâi chhut khì ,  khòaⁿ-kìⁿ ū kun-peng ,  bé kap chhia ,  ûi-khùn siâⁿ ,  Chhe-ēng kā i kóng ,  Chhám--ah! góa ê chú ah ,  lán beh cháiⁿ-iūⁿ?16 Siōng-tè ê lô͘-po̍k kóng ,  M̄-bián kiaⁿ ;  in-ūi kap lán tī-teh-ê ,  pí kap in tī-teh-ê ,  koh khah chōe , 17 Í-lī-sa kî-tó kóng ,  Iâ-hô-hoa ah ,  kiû Lí khui i ê ba̍k-chiu ,  hō͘ i ōe khòaⁿ-kìⁿ ,  Iâ-hô-hoa chiū khui siàu-liân lâng ê ba̍k-chiu ,  i chiū khòaⁿ-kìⁿ ;  khòaⁿ ah ,  piàn-soaⁿ hé-bé hé-chhia ûi Í-lī-sa , 18 In lo̍h-khì kàu i hia ,  Í-lī-sa kî-tó kóng ,  Iâ-hô-hoa ah ,  kiû Lí phah chiah ê peh-sìⁿ ,  hō͘ in chhiⁿ-mî ,  I chiū phah hō͘ in chhiⁿ-mî ,  chiàu Í-lī-sa ê ōe , 19 Í-lī-sa kā in kóng ,  Chit-ê m̄-sī hit ê lō͘ ,  chit-ê iā m̄-sī hit ê siâⁿ ;  lín tè góa ,  góa beh chhōa lín kàu lín só͘ chhē ê lâng hia ,  Chiū chhōa in kàu Sat-má-lī-a , 20 In ji̍p Sat-má-lī-a ,  Í-lī-sa kóng ,  Iâ-hô-hoa ah ,  kiû Lí khui chiah ê lâng ê ba̍k-chiu ,  hō͘ in khòaⁿ-kìⁿ ,  Iâ-hô-hoa khui in ê ba̍k-chiu ,  in chiū khòaⁿ-kìⁿ ;  bô phah-sǹg ,  sī tī Sat-má-lī-a ê siâⁿ-lāi , 21 Í-sek-lia̍t ông khòaⁿ-kìⁿ in ,  chiū mn̄g Í-lī-sa kóng ,  Góa ê pē ah ,  góa tio̍h phah i mah? tio̍h phah i mah?22 Ìn kóng ,  M̄-thang phah in ;  lí ēng to ēng keng só͘ lia̍h--lâi-ê ,  kiám thang phah i mah? tio̍h hē piáⁿ kap chúi tī in ê bīn-chêng ,  hō͘ in lim-chia̍h ,  tò-khì in ê chú-lâng hia , 23 Ông thòe in pī-pān chōe-chōe chia̍h-mi̍h ;  in lim-chia̍h bêng-pe̍k ,  chiū kah in khì ;  chiū tò-khì in ê chú-lâng hia ,  Tùi án-ni A-lân ê kun-peng bô koh chhim-hoān Í-sek-lia̍t ê kéng-kài , 24 Āu-lâi A-lân ông Piān-hap-ta̍t chū-chi̍p i ê choân-kun ,  chiūⁿ-lâi ûi-khùn Sat-má-lī-a , 25 Sat-má-lī-a tōa ki-hng ;  in ûi-khùn siâⁿ ,  tì-kàu chi̍t ê lû-thâu ta̍t gûn poeh-cha̍p sià-khek-le̍k ,  kap-pùn chi̍t-khap ê sì-hūn-chi̍t ta̍t gûn gō͘ sià-khek-le̍k , 26 Í-sek-lia̍t ông tùi siâⁿ-chhiûⁿ keng-kè ê sî ,  ū chi̍t ê hū-jîn-lâng tùi i kiû-kiò ,  kóng ,  Góa ê chú ,  góa ê ông ah ,  pang-chān góa , 27 Ông kóng ,  Iâ-hô-hoa bô pang-chān lí ,  góa beh tùi toh-lo̍h pang-chān lí? sī tùi gō͘-kak-tiûⁿ ,  á-sī tùi chiú-khut ah?28 Ông koh kóng ,  Lí ū sím-mi̍h kan-khó͘? I ìn kóng ,  Chit ê hū-jîn-lâng tùi góa kóng ,  Kau-chhut lí ê kiáⁿ ,  lán kin-á-ji̍t thang chia̍h i ,  bîn-á-ji̍t lán chia̍h góa ê kiáⁿ ; 29 goán chiū chú góa ê kiáⁿ chia̍h i ;  keh-ji̍t góa tùi i kóng ,  Kau-chhut lí ê kiáⁿ ,  lán thang chia̍h i ,  chóng-sī i khǹg-ba̍t i ê kiáⁿ , 30 Ông thiaⁿ-kìⁿ hū-jîn-lâng ê ōe ,  chiū thiah-li̍h saⁿ ,  tī siâⁿ-chhiûⁿ-téng keng-kè ;  peh-sìⁿ khòaⁿ-kìⁿ i ,  khòaⁿ-kìⁿ i sin-tóe-saⁿ sī chho͘-môa-pò͘ , 31 Ông kóng ,  Sa-hoat ê kiáⁿ Í-lī-sa ê thâu-khak kin-á-ji̍t nā iû-goân liân tī i ê sin-khu ,  goān Siōng-tè ka-pē chek-hoa̍t góa , 32 Hit-sî Í-lī-sa chē tī chhù-lāi ,  tióng-ló iā kap i teh chē ;  ông chhe chi̍t-lâng chòe-thâu khì ;  sù-chiá iáu-bē kàu i hia ,  Í-lī-sa kā tiúⁿ-ló kóng ,  Lín khòaⁿ chit ê hiong-siú ê kiáⁿ ,  cháiⁿ-iūⁿ chhe lâng chhú góa ê thâu-khak ;  lín khòaⁿ ,  sù-chiá nā lâi ,  chiū tio̍h koaiⁿ-mn̂g ,  chó͘-chí i tī mn̂g-gōa ;  tī i ê āu-bīn kiám bô ū i ê chú-lâng ê kha-pō͘ siaⁿ?33 I iáu kap in kóng-ōe ê sî ,  khòaⁿ ah ,  sù-chiá lo̍h-khì i hia ;  kóng ,  Khòaⁿ ah ,  chit ê chai-ē tùi Iâ-hô-hoa ,  góa siáⁿ-sū tio̍h koh thèng-hāu Iâ-hô-hoa ah?
