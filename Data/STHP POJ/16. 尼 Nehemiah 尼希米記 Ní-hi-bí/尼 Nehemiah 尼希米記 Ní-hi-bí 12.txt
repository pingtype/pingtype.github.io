1 Kap Sat-la̍h-thiat ê kiáⁿ Só͘-lô-pa-pek ,  kap Iâ-su-a ,  tâng chiūⁿ-lâi ê chè-si kap Lī-bī lâng kì tī ē-tóe ;  Se-lâi-ngá ,  Iâ-lī-bí ,  Í-su-la̍h ; 2 A-má-lī-ngá ,  Má-lo̍k ,  Hap-tu̍t ; 3 Sī-ka-nî ,  Lī-hông ,  Bí-lī-boa̍t ; 4 E̍k-to ,  Kūn-tùn ,  A-pí-ngá ; 5 Bí-ngá-bîn ,  Má-tí-ngá ,  Phek-ka ; 6 Sī-má-ngá ,  Iok-ngá-li̍p ,  Iâ-tāi-ngá ; 7 Sat-lō͘ ,  A-bo̍k ,  Hi-le̍k-ka ,  Iâ-tāi-ngá ,  Chiah ê lâng tī Iâ-su-a ê sî chòe chè-si kap in hiaⁿ-tī ê thâu , 8 Lī-bī lâng Iâ-su-a ,  Pin-lōe ,  Kah-bia̍t ,  Sī-lī-pí ,  Iû-tāi ,  Má-tha-nî ;  chit ê Má-tha-nî kap i ê hiaⁿ-tī koán-lí o-ló kám-siā ê sū , 9 In ê hiaⁿ-tī Pat-pò͘-ka kap O͘-nî ,  chiàu in ê pan-lia̍t ,  kap in saⁿ-tùi , 10 Iâ-su-a siⁿ Iok-ngá-kim ,  Iok-ngá-kim siⁿ Í-lī-a-si̍t ,  Í-lī-a-si̍t siⁿ Iâ-hô-iâ-tāi , 11 Iâ-hô-iâ-tāi siⁿ Iok-ná-tan ,  Iok-ná-tan siⁿ Ap-tō͘-a , 12 Tī Iok-ngá-kim ê sî ,  chè-si chòe cho̍k-tiúⁿ ê ,  Se-lâi-ngá cho̍k ū Bí-la̍h-ngá ;  Iâ-lī-bí cho̍k ,  ū Hap-ná-nî-ngá ; 13 Í-su-la̍h cho̍k ū Bí-su-lân ;  A-má-lī-ngá cho̍k ,  ū Iok-hap-lân ; 14 Bí-lī-kó͘ cho̍k ,  ū Iok-ná-tan ;  Sī-pa-nî cho̍k ,  ū Iok-sek ; 15 Hap-lîm cho̍k ,  ū Ap-ná ;  Bí-la̍h-iok cho̍k ,  ū Hi-le̍k-khái ; 16 E̍k-to cho̍k ,  ū Sat-ka-lī-a ;  Kūn-tùn cho̍k ,  ū Bí-su-lân ; 17 A-pí-ngá cho̍k ,  ū Sè-ki-lī ;  Bí-ná-bîn cho̍k ,  Mô͘-a-tí cho̍k ,  ū Pí-le̍k-thài ; 18 Phek-ka-cho̍k ,  ū Sa-bó͘-a ;  Sī-má-ngá cho̍k ,  ū Iok-ná-tan ; 19 Iok-ngá-li̍p cho̍k ,  ū Má-te̍k-nái ;  Iâ-tāi-ngá cho̍k ,  ū O͘-se ; 20 Sat-lâi cho̍k ,  ū Ka-lâi ;  A-bo̍k cho̍k ,  ū Hi-pek ; 21 Hi-le̍k-ka cho̍k ,  ū Hap-sa-pí-ngá ;  Iâ-tāi-ngá cho̍k ,  ū Ná-thán-gia̍p , 22 Lūn-kàu Lī-bī lâng ,  tng Í-lī-a-si̍t ,  Iâ-hô-iâ-tāi ,  Iok-hap-lân ,  Ap-tō͘-a ê sî ,  in ê cho̍k-tiúⁿ lóng ū kì-miâ ,  chè-si iā sī án-ni ,  ti̍t-kàu Pho-su ông Tāi-lī-o͘ ê sî , 23 Lī-bī lâng chòe cho̍k-tiúⁿ--ê ,  kì tī le̍k-tāi ê chheh ,  kàu Í-lī-a-si̍t ê kiáⁿ Iok-hap-lân ê sî , 24 Lī-bī lâng cho̍k-tiúⁿ Hap-se-pí-ngá ,  Sī-lī-pí ,  Kah-bia̍t ê kiáⁿ Iâ-su-a ,  kap in ê hiaⁿ-tī saⁿ-tùi ,  chi̍t-pan chi̍t-pan saⁿ-ǹg teh o-ló kám-siā ,  chiàu Siōng-tè ê lô͘-po̍k Tāi-pi̍t só͘ bēng-lēng-ê , 25 Má-tha-nî ,  Pat-pò͘-ka ,  Gô-pa-tí-a ,  Bí-su-lân ,  Ta̍t-bûn ,  A-kok ,  sī kò͘-mn̂g--ê ,  chiū-sī kò͘-siú siâⁿ-mn̂g ê khò͘-pâng , 26 Chiah-ê lóng sī tī Iok-sat-ta̍t ê sun Iâ-su-a ê kiáⁿ Iok-ngá-kim ê sî ,  kap chóng-tok Nî-hi-bí kap chè-si keng-ha̍k-sū Í-su-la̍h ê sî , 27 Tng Iâ-lō͘-sat-léng siâⁿ-chhiûⁿ hōng-hiàn ê sî ,  in khì Lī-bī lâng só͘ tiàm ê só͘-chāi chhē in ,  beh tòa in kàu Iâ-lō͘-sat-léng ,  beh ēng hoaⁿ-hí ,  kám-siā ,  chhiùⁿ-koa ,  khau-poa̍h ,  tôaⁿ-sek ,  tôaⁿ-khîm kiâⁿ hōng-hiàn ê lé , 28 Chhiùⁿ-koa--ê tùi Iâ-lō͘-sat-léng sì-ûi ê pîⁿ-iûⁿ ,  kap tùi Nî-tô-hoat ê hiuⁿ-siā lâi chū-chi̍p ; 29 koh tùi Pek-kiat-kah ,  iā tùi Ka-pa kap Ap-má-hut ê chhân lâi ;  in-ūi chhiùⁿ-koa-ê ,  tī Iâ-lō͘-sat-léng sì-ûi ūi ka-kī kiàn-li̍p hiuⁿ-siā , 30 Chè-si Lī-bī lâng chheng-khì ka-kī iā chheng-khì peh-sìⁿ ,  í-ki̍p siâⁿ-mn̂g siâⁿ-chhiûⁿ , 31 Góa chhōa Iû-tāi hiah ê siú-léng chiūⁿ siâⁿ-chhiûⁿ-téng ,  pun o-ló kám-siā--ê chòe nn̄g tōa-tūi ;  chi̍t-tūi tī siâⁿ-téng tùi chiàⁿ-pêng ǹg pùn-sò mn̂g khì ; 32 tè tī in ê āu-bīn-ê ū Hô-sa-ngá ,  kap Iû-tāi siú-léng ê chi̍t-pòaⁿ ; 33 koh ū A-sat-lī-ngá ,  Í-su-la̍h ,  Bí-su-lân , 34 Iû-tāi ,  Piān-ngá-bín ,  Sī-má-ngá ,  Iâ-lī-bí ; 35 koh ū chè-si ê kiáⁿ kúi-nā lâng kia̍h hō-thâu ê ,  Iok-ná-tan ê kiáⁿ Sat-ka-lī-a ,  Iok-ná-tan sī Sī-má-ngá ê kiáⁿ ,  Sī-má-ngá sī Má-tha-nî ê kiáⁿ ,  Má-tha-nî sī Bí-kai-a ê kiáⁿ ,  Bí-kai-a sī Sat-khek ê kiáⁿ ,  Sat-khek sī A-sat ê kiáⁿ ; 36 kap i ê hiaⁿ-tī Sī-má-ngá ,  A-sat-lī ,  Bí-la̍h-lâi ,  Ki-la̍h-lâi ,  Má-ai ,  Ná-thán-gia̍p ,  Iû-tāi ,  Hap-ká-nî ,  lóng the̍h Siōng-tè ê lô͘-po̍k Tāi-pi̍t ê ga̍k-khì ;  keng-ha̍k-sū Í-su-la̍h chòe in ê thâu-chêng , 37 In tī chúi-chôaⁿ mn̂g ê tùi-bīn ,  tùi Tāi-pi̍t siâⁿ ê kiā-á-chàn chiūⁿ-khì ,  chiū-sī chiūⁿ siâⁿ-chhiûⁿ ê só͘-chāi ,  sī Tāi-pi̍t ông-kiong ê téng-bīn ,  ǹg tang khì kàu chúi-mn̂g , 38 Tē-jī tūi o-ló kám-siā ê lâng beh kiâⁿ khì kap hí(**hit) chi̍t-tūi saⁿ tú-tio̍h ,  góa kap peh-sìⁿ ê chi̍t-pòaⁿ kun-tè in ,  tī siâⁿ-chhiûⁿ-téng keng-kè hé-lô͘ ê lâu ,  kàu khoan-khoah ê siâⁿ-chhiûⁿ , 39 koh kè Í-hoat-liân ê mn̂g ,  kū ê mn̂g ,  Hî ê mn̂g ,  Hap-lâm-gia̍p ê lâu ,  Hap-bí-a ê lâu ,  kàu Iûⁿ-mn̂g ,  chiū thêng-kha khiā tī hō͘-ōe ê mn̂g , 40 Tùi án-ni chit nn̄g-tūi o-ló kám-siā ê lâng ,  khiā tī Siōng-tè ê tiān ,  liân góa kap koaⁿ-tiúⁿ ê chi̍t-pòaⁿ iā tī-hia khiā ; 41 iáu-ū chè-si Í-lī-a-kim ,  Má-se-ngá ,  Bí-ná-bîn ,  Bí-kai-ngá ,  Í-lī-iok-nái ,  Sat-ka-lī-a ,  Hap-lâm-nî-a ,  lóng kia̍h hō-thâu ; 42 koh ū Má-se-ngá ,  Sī-má-ngá ,  Í-lī-a-sat ,  O͘-se ,  Iok-hap-lân ,  Má-ki-ngá ,  Í-lân ,  kap Í-siā ,  Chhiùⁿ-koa-ê kap in ê thâu-lâng Í-su-la̍h-hi-ngá lóng tōa-siaⁿ chhiùⁿ , 43 Hit-ji̍t chèng-lâng hiàn tōa chè-sū koh hoaⁿ-hí ;  in-ūi Siōng-tè hō͘ in tōa hoaⁿ-hí khoài-lo̍k ;  hū-jîn-lâng kap gín-ná iā lóng hoaⁿ-hí ,  tì-kàu Iâ-lō͘-sat-léng hoaⁿ-hí ê siaⁿ thiaⁿ kàu hn̄g-hn̄g , 44 Tng hit-ji̍t phài lâng koán-lí khò͘-pâng ,  ūi-tio̍h hè-châi ,  kú-chè ê mi̍h ,  khí-thâu se̍k ê ;  kap só͘ chhú ê cha̍p-hūn-chi̍t ,  tùi ta̍k ê siâⁿ ê chhân-bó͘ ,  chiàu lu̍t-hoat só͘ tiāⁿ-tio̍h siu lâi kiong-kip chè-si kap Lī-bī lâng ê hūn-gia̍h ,  lóng khǹg tī hí(**hit) lāi-bīn ,  Iû-tāi lâng in-ūi chè-si kap Lī-bī lâng tam-tng chit chiū hoaⁿ-hí , 45 In siú in ê Siōng-tè só͘ kau-tài--ê ,  iā siú só͘ kau-tài in chheng-khì ê lē ;  chhiùⁿ-koa--ê ,  kò͘-mn̂g--ê ,  iā án-ni chòe ,  chiàu Tāi-pi̍t kap i ê kiáⁿ Só͘-lô-bûn ê bēng-lēng , 46 In-ūi chá tī Tāi-pi̍t kap A-sat ê ji̍t ū ga̍k-kong koán-lí chhiùⁿ-koa--ê ,  í-ki̍p o-ló kám-siā Siōng-tè ê si-koa , 47 Tng Só͘-lô-pa-pek ê ji̍t ,  kap Nî-hi-bí ê ji̍t ,  Í-sek-lia̍t chèng-lâng chiong ta̍k-ji̍t eng-kai ê hūn-gia̍h ,  kiong-kip chhiùⁿ-koa--ê ,  kò͘-mn̂g--ê ,  iā hun-piat mi̍h chòe-sèng lâi kiong-kip Lī-bī lâng ;  Lī-bī lâng iā hun-piat mi̍h chòe-sèng lâi kiong-kip A-lûn ê kiáⁿ-sun , 
