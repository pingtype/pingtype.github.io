1 Chham-pa-la̍h thiaⁿ-kìⁿ goán khí siâⁿ-chhiûⁿ ,  chiū tōa siū-khì ,  tōa thòng-hūn thí-chhiò Iû-tāi lâng , 2 Tī i ê hiaⁿ-tī kap Sat-má-lī-a ê kun-peng ê bīn-chêng kóng ,  Chiah ê loán-jio̍k ê Iû-tāi teh chòe sím-mi̍h ,  beh siat-hoat hō͘ ka-kī kian-kò͘ mah? beh hiàn-chè mah? beh chi̍t ji̍t sêng-kong mah? beh tùi thô͘-tui tiong the̍h chhut kè hé-sio ê chio̍h-thâu lâi koh khí mah?3 A-bûn lâng To-pí-ngá khiā tī i ê sin-piⁿ kóng ,  In só͘ khí ê ,  nā ū chi̍t-chiah hô͘-lî chiūⁿ-khì ,  chiū beh ta̍h-tó in ê chio̍h-chhiûⁿ , 4 Goán ê Siōng-tè ah ,  kiû Lí thiaⁿ ,  in-ūi goán hō͘ lâng khòaⁿ-khin ,  kiû Lí hō͘ in ê húi-pòng kui tī in ê thâu-khak ,  hō͘ in tī siū-lia̍h ê tōe tú-tio̍h chhiúⁿ-kiap ; 5 bo̍h-tit jia-khàm in ê chōe-kòa ,  bo̍h-tit hō͘ in ê chōe-ok tùi Lí ê bīn-chêng chhat-siau ;  in-ūi in tī khí-chō ê lâng ê bīn-chêng kek-tōng Lí ê siū-khì , 6 Án-ni ,  goán khí siâⁿ-chhiûⁿ ,  siâⁿ-chhiûⁿ chiū lóng liân-lo̍k ,  koâiⁿ kàu chi̍t-pòaⁿ ,  in-ūi peh-sìⁿ ū sim teh chòe-kang , 7 Chham-pa-la̍h ,  To-pí-ngá ,  A-la̍h-pek lâng ,  A-bûn lâng ,  A-si̍t-tu̍t lâng ,  thiaⁿ-kìⁿ siu-lí Iâ-lō͘-sat-léng siâⁿ-chhiûⁿ ê kang teh chìn-hêng ,  pó͘-that phòa-khiah ê só͘-chāi tú-á teh pó͘-that ,  chiū chin siū-khì ; 8 tāi-ke saⁿ-kap kè-bô͘ beh lâi kong-kek Iâ-lō͘-sat-léng ,  hō͘ hí(**hit) lāi-bīn jiáu-loān , 9 Chóng-sī goán kî-tó lán ê Siōng-tè ,  koh in-ūi in ê iân-kò͘ ,  chiū phài-lâng siú-bāng ,  ji̍t-mî tî-hông , 10 Iû-tāi lâng kóng ,  Hāu-phiaⁿ-phè iáu-kú chōe ,  taⁿ-teh ê lâng í-keng bô la̍t ,  só͘-í lán bōe-ōe khí siâⁿ-chhiûⁿ , 11 Lán ê tùi-te̍k koh bat kóng ,  Thàn in m̄-chai ,  bô khòaⁿ-kìⁿ ,  lán ji̍p in tiong-kan ,  thâi-sí in ,  hō͘ in ê chòe-kang lóng soah , 12 Hiah ê óa-kūn tùi-te̍k khiā-khí ê Iû-tāi lâng ,  cha̍p-pái tùi ta̍k só͘-chāi lâi kìⁿ goán kóng ,  Lín tek-khak tio̍h tò-lâi goán chia , 13 Só͘-í góa hō͘ peh-sìⁿ ,  kok chiàu in ê chong-cho̍k ,  kia̍h-to ,  kia̍h-chhiuⁿ ,  kia̍h-keng--ê ,  khiā tī siâⁿ-chhiûⁿ-āu kē ê só͘-chāi ,  khang ê só͘-chāi , 14 Góa koan-chhat-liáu ,  chiū khí-lâi kā kùi-cho̍k ,  koaⁿ-tiúⁿ ,  kap kî-û ê peh-sìⁿ kóng ,  Bo̍h-tit kiaⁿ in ,  tio̍h kì-tit Chú sī tōa koh thang kiaⁿ ê ;  tio̍h ūi-tio̍h lín ê hiaⁿ-tī ,  lín ê kiáⁿ ,  lín ê cha-bó͘-kiáⁿ ,  lín ê bó͘ ,  lín ê chhù-the̍h lâi kau-chiàn , 15 Tùi-te̍k thiaⁿ-kìⁿ goán í-keng chai ,  koh Siōng-tè iā phò-hoāi in ê kè-e̍k ,  goán chiū lóng tò-tńg--lâi kàu siâⁿ-chhiûⁿ hia ,  ta̍k-lâng chòe in ê kang , 16 Tùi hit-tia̍p liáu-āu ,  góa ê lô͘-po̍k chi̍t-pòaⁿ chòe kang ,  chi̍t-pòaⁿ kia̍h-chhiuⁿ ,  kōaⁿ tîn-pâi ,  kia̍h-keng ,  chhēng khoe-kah ;  koaⁿ-tiúⁿ lóng khiā tī Iû-tāi chèng-lâng ê āu-bīn , 17 Khí siâⁿ-chhiûⁿ--ê ,  taⁿ-teh--ê ,  kok taⁿ in ê tàⁿ ,  chi̍t-chhiú chòe-kang ,  chi̍t-chhiú kia̍h kun-khì , 18 Khí-chō--ê ,  ta̍k-ê pē to chiàu án-ni khí-chō ,  pûn sàu-kak--ê tī góa ê sin-piⁿ , 19 Góa kā chiah ê kùi-cho̍k ,  koaⁿ-tiúⁿ ,  kap kî-û ê peh-sìⁿ kóng ,  Chit ê kang khoah-tōa ,  lán tī siâⁿ-chhiûⁿ-téng pun-khui ,  saⁿ-lī put-chí hn̄g ; 20 Lín bô-lūn tī toh-lo̍h thiaⁿ-kìⁿ sàu-kak ê siaⁿ ,  chiū tio̍h chū-chi̍p lâi kàu goán hia ;  lán ê Siōng-tè beh thòe lán kau-chiàn , 21 Goán án-ni chòe kang ,  in ê chi̍t-pòaⁿ kia̍h-chhiuⁿ ,  tùi thiⁿ-phú-kng kàu chhiⁿ chhut-hiān ê sî , 22 Hit-sî góa koh kā peh-sìⁿ kóng ,  Ta̍k-lâng kap i ê lô͘-po̍k tio̍h hioh-mî tī Iâ-lō͘-sat-léng ê lāi-bīn ,  thang mî--sî pó-hō͘ goán ,  ji̍t--sî chòe-kang , 23 Án-ni góa kap góa ê hiaⁿ-tī ,  góa ê lô͘-po̍k ,  kap tè góa ê hō͘-ōe-peng ,  bô chi̍t-ê thǹg-saⁿ ,  chhut-khì chhiūⁿ-chúi--ê iā ta̍k-ê kia̍h ke-si , 
