1 Khàm-ìn--ê ,  sī Hap-ka-lī-a ê kiáⁿ chóng-tok Nî-hi-bí ,  kap Se-tí-ka ; 2 Se-lâi-ngá ,  A-sat-lī-ngá ,  Iâ-lī-bí ; 3 Pa-si-hō͘-jíⁿ ,  A-má-lī-ngá ,  Má-ki-ngá ; 4 Hap-tu̍t ,  Sī-pa-nî ,  Má-lo̍k ; 5 Hap-lîm ,  Bí-lī-boa̍t ,  Gô-pa-tí-a ; 6 Tān-í-lí ,  Kūn-tùn ,  Pa-lio̍k ; 7 Bí-su-lân ,  A-pí-ngá ,  Bí-ngá-bîn ; 8 Má-se-a ,  Phek-kai ,  Sī-má-ngá ;  téng-bīn chiah-ê sī chè-si , 9 Koh ū Lī-bī lâng ;  chiū-sī A-sàn-nî ê kiáⁿ Iâ-su-a ,  Hi-ná-ta̍t ê kiáⁿ Pin-lōe ,  Kah-bia̍t ; 10 iáu-ū in ê hiaⁿ-tī Sī-pa-nî ,  Hô-tē-ngá ,  Ki-lī-tha ,  Pí-lâi-ngá ,  Hap-lân ; 11 Bí-ka ,  Lī-ha̍p ,  Hap-sa-pí-ngá ; 12 Sat-khek ,  Sī-lī-pí ,  Sī-pa-nî ; 13 Hô-tē-ngá ,  Pa-nî ,  Pí-nî-lô͘ , 14 Koh ū peh-sìⁿ ê thâu-lâng ;  chiū-sī Pa-lio̍k ,  Pa-hap-mô͘-ap ,  Í-lân ,  Sat-thó͘ ,  Pa-nî ; 15 Pò͘-nî ,  Ap-kap ,  Pí-pài ; 16 A-to-nî-ngá ,  Pí-kek-óa-i ,  A-teng ; 17 A-te̍k ,  Hi-se-ka ,  Ap-sok ; 18 Hô-tē-ngá ,  Hap-sūn ,  Pí-sài ; 19 Hap-la̍h ,  A-ná-tu̍t ,  Nî-pài ; 20 Boat-pí-ap ,  Bí-su-lân ,  Hi-sek ; 21 Bí-sī-sat-pia̍t ,  Sat-tok ,  Ap-tō͘-a ; 22 Pí-la̍h-thê ,  Hap-lân ,  A-nāi-ngá ; 23 Hô-sè-a ,  Hap-ná-nî-ngá ,  Hap-su̍t ; 24 Hap-lô-hek ,  Pí-lī-hap ,  Sok-pek ; 25 Lī-hông ,  Hap-sa-ná ,  Má-se-ngá ; 26 A-hi-ngá ,  Hap-lân ,  A-lân ; 27 Má-lo̍k ,  Hap-lîm ,  Pa-ná , 28 Kî-û ê peh-sìⁿ ,  chè-si ,  Lī-bī lâng ,  kò͘-mn̂g--ê ,  chhiùⁿ-koa--ê ,  Nî-thê-lêng ,  í-ki̍p it-chhè kap lia̍t-pang ê peh-sìⁿ keh-khui lâi kui-ho̍k Siōng-tè ê lu̍t-hoat ê ,  kap in ê bó͘ ,  in ê kiáⁿ ,  in ê cha-bó͘-kiáⁿ ,  kìⁿ ōe hiáu-tit ōe bêng-pe̍k--ê ; 29 lóng kiat-liân in ê hiaⁿ-tī in ê kùi-cho̍k ,  chiù-chó͘ chiù-chōa beh chun-thàn Siōng-tè ê lu̍t-hoat ,  chiū-sī Siōng-tè ê lô͘-po̍k Mô͘-se só͘ thoân-siū--ê ,  chip-siú chun-thàn Iâ-hô-hoa lán ê Chú it-chhè kài-bēng hoat-tō͘ ,  lu̍t-lē ; 30 iā bô beh chiong goán ê cha-bó͘-kiáⁿ phòe hō͘ chit só͘-chāi ê peh-sìⁿ ,  iā bô beh ūi goán ê kiáⁿ chhōa in ê cha-bó͘-kiáⁿ ; 31 chit só͘-chāi ê peh-sìⁿ ,  nā tī an-hioh-ji̍t tòa hè-mi̍h á-sī ngó͘-kok lâi bōe ,  goán tī an-hioh-ji̍t á-sī sèng-ji̍t ,  goán bô beh kā in bóe ;  kàu tē-chhit nî bô beh chèng-choh ;  kìⁿ-nā khiàm-goán--ê bô beh kā i thó , 32 Goán koh ūi ka-kī tiāⁿ-tio̍h lē ,  ta̍k-nî ta̍k-lâng tio̍h la̍p sià-khek-le̍k ê saⁿ-hūn-chi̍t ,  chòe goán ê Siōng-tè tiān ê lō͘-ēng ; 33 chiū-sī ūi-tio̍h pâi-lia̍t ê piáⁿ ,  kap siông-siông hiàn ê sò͘-chè ,  kap siông-siông hiàn ê sio-chè ,  kap an-hioh-ji̍t ,  ge̍h ê chhoe-it ,  kap choeh-kî só͘ hiàn ê ,  kap sèng ê mi̍h ,  í-ki̍p sio̍k-chōe ê chè ,  chiū-sī ūi Í-sek-lia̍t lâng sio̍k-chōe--ê ,  í-ki̍p goán Siōng-tè tiān-lāi it-chhè ê lō͘-ēng , 34 Goán chiah ê chè-si ,  Lī-bī lâng ,  kap peh-sìⁿ liam-khau ,  chiàu goán ê chong-cho̍k ,  tī ta̍k-nî tiāⁿ-tio̍h ê sî ,  tòa hiàn-chè ê chhâ kàu goán Siōng-tè ê tiān ,  sio tī Iâ-hô-hoa goán Siōng-tè ê tôaⁿ ,  chiàu lu̍t-hoat só͘ kì-chài-ê ; 35 koh ta̍k-nî chiong goán tōe-chiūⁿ khí-thâu se̍k ê thó͘-sán ,  kap ta̍k-hō chhiū khí-thâu se̍k ê ké-chí ,  tòa kàu Iâ-hô-hoa ê tiān ; 36 koh chiàu lu̍t-hoat só͘ kì-chài ,  chiong goán ê kiáⁿ kap cheng-siⁿ khí-thâu siⁿ--ê ,  í-ki̍p gû-kûn iûⁿ-kûn khí-thâu siⁿ--ê ,  tòa kàu goán Siōng-tè ê tiān ,  kàu goán Siōng-tè ê tiān-lāi teh ho̍k-sāi ê chè-si ; 37 iā chiong goán khí-thâu chhut ê be̍h-hún ,  í-ki̍p goán ê kú-chè ê lé-mi̍h ,  kap ta̍k-iūⁿ chhiū ê ké-chí ,  sin-chiú ,  kap iû ,  tòa hō͘ chè-si ,  siu-ji̍p tī goán Siōng-tè ê tiān ê khò͘-pâng ;  chiong goán tōe-chiūⁿ só͘ siu-sêng ê ,  cha̍p-hūn-chi̍t hō͘ Lī-bī lâng ,  in-ūi Lī-bī lâng tī goán it-chhè chhut thó͘-sán ê siâⁿ ,  tit-tio̍h cha̍p-hūn-chi̍t , 38 Lī-bī lâng chhú cha̍p-hūn-chi̍t ê sî ,  A-lûn ê kiáⁿ-sun tiong ê chè-si tio̍h ū chi̍t-ê kap Lī-bī lâng tī-teh ;  Lī-bī lâng iā tio̍h chiong cha̍p-hūn-chi̍t ê cha̍p-hūn-chi̍t tòa kàu goán Siōng-tè ê tiān ,  kàu pâng-keng ,  siu-ji̍p hú-khò͘ , 39 In-ūi Í-sek-lia̍t lâng kap Lī-bī lâng ,  tio̍h ēng in kú-chè ê ngó͘-kok ,  sin-chiú ,  kap iû ,  tòa kàu siu-khǹg sèng-só͘ ê khì-kū ê pâng-keng ,  chiū-sī tam-tng chit ê chè-si ,  kò͘-mn̂g--ê ,  chhiùⁿ-koa--ê ,  só͘ tiàm ê pâng-keng ;  án-ni goán chiū bô beh pàng-sak goán Siōng-tè ê tiān , 
