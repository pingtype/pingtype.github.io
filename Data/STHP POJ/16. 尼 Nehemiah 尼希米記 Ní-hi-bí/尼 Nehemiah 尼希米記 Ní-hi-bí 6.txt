1 Chham-pa-la̍h ,  To-pí-ngá ,  A-la̍h-pek lâng Ki-siān ,  kap goán kî-û ê tùi-te̍k ,  thiaⁿ-kìⁿ góa siâⁿ-chhiûⁿ í-keng khí-hó ,  kî-tiong bô lâu chi̍t-khiah ;  (hit-sî góa khiok bē ū an mn̂g-sìⁿ , )2 Chham-pa-la̍h kap Ki-siān chiū chhe lâng lâi kìⁿ góa kóng ,  Chhiáⁿ lí lâi ,  lán tī O-lô pîⁿ-iûⁿ chi̍t ê hiuⁿ-siā siong-hōe ,  Chóng-sī in siūⁿ beh hāi góa , 3 Góa chiū chhe sù-chiá khì kìⁿ in kóng ,  Góa taⁿ teh pān-lí tōa ê kang ,  bōe-ōe lo̍h-khì ;  thái-thó ōe lī-khui i lo̍h-khì kìⁿ lín ,  hō͘ chit ê kang thêng-chí ah?4 In án-ni sì-pái chhe lâng lâi kìⁿ góa ,  góa lóng án-ni ìn in , 5 Chham-pa-la̍h tē-gō͘ pái chiū chhe i ê lô͘-po̍k lâi kìⁿ góa ,  chhiú the̍h lō͘-hong ê phoe ;  phoe-lāi siá kóng , 6 Gōa-pang-tiong ū hong-siaⁿ ,  Ka-si-bō͘ iā kóng ,  lí kap Iû-tāi lâng teh bô͘-hoán ,  só͘-í lí khí siâⁿ-chhiûⁿ ,  lí beh chòe in ê ông ,  chiàu chiah ê ōe , 7 Lí koh phài sian-ti tī Iâ-lō͘-sat-léng ,  soan-thoân lí ê tāi-chì kóng ,  Tī Iû-tāi ū ông ;  taⁿ beh chiàu chiah ê ōe chàu ông ;  só͘-í chhiáⁿ lí lâi ,  lán saⁿ-kap gī-lūn , 8 Góa chiū chhe lâng khì kìⁿ i kóng ,  Lí só͘ kóng chit ê sū ,  it-khài bô-iáⁿ ,  sī lí ê sim liap-chō--ê , 9 In-ūi in lóng ài hō͘ goán kiaⁿ ,  ì-sù kóng ,  In ê chhiú beh sng-nńg ,  tì-kàu kang chòe bô chiâⁿ ,  Siōng-tè ah ,  kiû Lí kian-kò͘ góa ê chhiú , 10 Āu-lâi góa kàu Bí-hi-tāi-pia̍t ê sun ,  Tē-lâi-ngá ê kiáⁿ ,  Sī-má-ngá ê chhù ;  hit-sî i koaiⁿ-teh bô chhut-lâi ;  i kóng ,  Lán tio̍h tī Siōng-tè ê chhù siong-hōe ,  tī tiān--nih koaiⁿ tiān-mn̂g ;  in-ūi in beh lâi thâi lí ,  chiū-sī tī mî-sî beh lâi thâi lí , 11 Góa kóng ,  Chhin-chhiūⁿ góa chit-hō lâng ,  kiám thang cháu mah? chhin-chhiūⁿ góa chit-hō lâng ,  kiám thang ji̍p tiān lâi pó-choân sìⁿ-miā mah?12 Góa m̄ ji̍p-khì ,  Góa khòaⁿ-chhut ,  chai Siōng-tè bô chhe i ,  sī i ka-kī kóng chit ê sian-ti ōe lâi kong-kek góa ;  sī To-pí-ngá kap Chham-pa-la̍h pò͘-lō͘ i , 13 Pò͘-lō͘ ê iân-kò͘ ,  sī beh hō͘ góa kiaⁿ ,  hō͘ góa án-ni kiâⁿ lâi hoān-chōe ,  in thang pò-iông pháiⁿ-ōe ,  lâi húi-pòng góa , 14 Góa ê Siōng-tè ah ,  To-pí-ngá ,  Chham-pa-la̍h ,  lú sian-ti Lô-a-tí ,  kap kî-û hiah ê sian-ti ,  lóng sī beh hō͘ góa kiaⁿ-ê ;  kiû Lí chiàu in ê só͘ kiâⁿ lâi kì-tit in , 15 Í-lo̍k ge̍h jī-cha̍p-gō͘ ji̍t ,  siâⁿ-chhiûⁿ í-keng khí-hó ,  kiōng gō͘-cha̍p-jī ji̍t , 16 Goán it-chhè ê tùi-te̍k thiaⁿ-kìⁿ ,  sì-ûi ê gōa-pang lâng lóng kiaⁿ ,  ka-kī khòaⁿ sī sit-pāi ;  in-ūi khòaⁿ-kìⁿ chit ê kang chòe-chiâⁿ ,  sī chhut tī lán ê Siōng-tè , 17 Tng hiah ê ji̍t Iû-tāi ê kùi-cho̍k ta̍uh-ta̍uh kià phoe hō͘ To-pí-ngá ,  To-pí-ngá iā ēng phoe hō͘ in , 18 In-ūi tī Iû-tāi ū chōe-chōe lâng kap i kiat-bêng ,  in-ūi i sī A-la̍h ê kiáⁿ ,  Sī-ka-nî ê kiáⁿ-sài ;  koh i ê kiáⁿ Iok-hap-lân chhōa Pí-lī-ka ê kiáⁿ Bí-su-lân ê cha-bó͘-kiáⁿ chòe-bó͘ , 19 In siông-siông tī góa ê bīn-chêng kóng-khí i ê hó só͘-kiâⁿ ,  iā chiong góa ê ōe thoân hō͘ i ,  To-pí-ngá koh siông-siông kià phoe hō͘ góa ,  beh hō͘ góa kiaⁿ , 
