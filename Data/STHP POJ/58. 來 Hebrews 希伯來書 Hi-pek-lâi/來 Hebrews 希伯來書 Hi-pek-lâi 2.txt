1 Só͘-í lán tio̍h it-hoat tì-ì só͘ thiaⁿ-kìⁿ ê ,  kiaⁿ-liáu lán ōe tì-kàu liu-khì , 2 In-ūi tùi thiⁿ-sài só͘ thoân ê tō-lí ,  siōng-chhiáⁿ sī kian-kò͘ ,  iā kìⁿ-nā kan-hoān ûi-ke̍h ê tāi-chì lóng tú-tio̍h eng-kai siū ê pò-èng ; 3 lán nā hut-lio̍k chiah-ni̍h tōa ê chín-kiù kiám ōe tô-siám mah? Chit ê chín-kiù kì-jiân sī Chú khí-thâu kóng ê ,  thiaⁿ-kìⁿ ê lâng kan-chèng kàu si̍t-si̍t hō͘ lán ; 4 koh Siōng-tè ēng chiah ê sîn-jiah ,  kî-sū ,  ta̍k hāng ê koân-lêng kap Sèng Sîn ê siúⁿ-sù ,  lóng chiàu ka-kī ê chí-ì ,  kap in saⁿ-kap kan-chèng , 5 In-ūi goán só͘ kóng teh lâi ê sè-kài Siōng-tè bē bat hō͘ i hâng-ho̍k tī thiⁿ-sài , 6 To̍k-to̍k ū kan-chèng tī bó͘ só͘-chāi ê ,  kóng , 	Lâng sī sím-mi̍h ,  hō͘ lí siàu-liām i?	Lâng ê kiáⁿ sī sím-mi̍h ,  hō͘ lí khòaⁿ-kò͘ i?7 Lí hō͘ i lio̍h-á khah-su thiⁿ-sài , 	Koh ēng êng-kng chun-kùi ,  hō͘ i chòe bián-liû , 	Koh siat-li̍p i tī lí ê chhiú só͘ chō ê ê téng-bīn ; 8 Hō͘ bān mi̍h lóng hâng-ho̍k tī i ê kha-ē , Í-keng hō͘ bān mi̍h lóng hâng-ho̍k i ,  chiū bô chhun chi̍t hāng mi̍h bô hâng-ho̍k i ,  Chóng-sī kàu taⁿ lán iáu-bē khòaⁿ-kìⁿ bān mi̍h lóng hâng-ho̍k i , 9 To̍k-to̍k khòaⁿ-kìⁿ hit ê lio̍h-á khah-su thiⁿ-sài ê Iâ-so͘ ,  ūi-tio̍h siū sí ê kan-khó͘ tit-tio̍h êng-kng chun-kùi chòe bián-liû ,  thang tùi Siōng-tè ê un ,  ūi-tio̍h chèng lâng siū sí , 10 In-ūi bān mi̍h só͘ ūi-tio̍h I ,  bān mi̍h só͘ tùi I ê ,  teh chhōa chōe-chōe kiáⁿ kàu tī êng-kng ,  chiū hō͘ kiù in ê siú-léng tùi khó͘-lān lâi chiâⁿ oân-choân ,  pún sī ha̍p-gî , 11 In-ūi hit ê hō͘ lâng chiâⁿ sèng ê ,  kap hiah ê tit-tio̍h chiâⁿ sèng ê ,  lóng tùi chi̍t-ê chhut ;  só͘-í I chheng in chòe hiaⁿ-tī bô lia̍h chòe kiàn-siàu ; 12 kóng , 	Góa beh pò-iông lí ê miâ tī góa ê hiaⁿ-tī , 	O-ló lí tī hōe-tiong , 13 Koh kóng , 	Góa beh óa-khò I , Koh kóng , 	Khòaⁿ ah! góa kap Siōng-tè só͘ hō͘ góa ê kiáⁿ-jî , 14 Taⁿ chiah ê kiáⁿ-jî kì-jiân saⁿ-tâng ū huih bah ê thé ,  I pún-sin ia̍h pîⁿ-pîⁿ ū ;  beh ēng sí lâi hòe-bô ū sí ê koân-sè ê ,  chiū-sī Mô͘-kúi ; 15 ia̍h beh hō͘ it-seng kiaⁿ-ùi sí kàu chhin-chhiūⁿ chòe lô͘-châi ê ,  lóng tit-tio̍h tháu-pàng , 16 In-ūi I bô khan-kiù thiⁿ-sài ,  sī khan-kiù A-pek-la̍h-hán ê hō͘-è , 17 Só͘-í hoān sū I tio̍h kap hiaⁿ-tī saⁿ-tâng ,  thang tī Siōng-tè ê sū chòe lîn-bín tiong-sìn ê chè-si-thâu ,  in-ūi peh-sìⁿ ê chōe hiàn bán-hôe ê chè , 18 In-ūi I í-keng siū khó͘ lâi tú-tio̍h chhì ,  chiū ōe pang-chān chiah ê siū chhì ê lâng , 
