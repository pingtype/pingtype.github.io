1 Siōng-tè tī chāi-chá í-keng thok hiah ê sian-ti ,  ēng chōe-chōe tōaⁿ ,  chōe-chōe hong-hoat ,  kā lia̍t-chó͘ kóng ; 2 taⁿ tī hiah ê ji̍t ê lō͘-bé ,  thok I ê Kiáⁿ kā lán kóng ;  chiū-sī I só͘ siat-li̍p chòe sêng-chiap bān mi̍h ê hō͘-sû ,  ia̍h bat tùi I lâi chhòng-chō chiah ê sè-kài , 3 I sī Siōng-tè ê êng-iāu só͘ hoat-chhut ê kng ,  sī Siōng-tè pún-chit ê chin siōng ,  I ēng I koân-lêng ê ōe teh hû-chài bān mi̍h ,  í-keng chiâⁿ chheng-kiat chōe ê sū ,  chiū chē tī ke̍k koâiⁿ ê thiⁿ-téng ,  tōa ui-giâm ê ê tōa pêng ; 4 chiâⁿ-chòe pí chiah ê thiⁿ-sài khah tōa ,  ha̍p tī I só͘ sêng-chiap ê miâ ,  pí in khah chun-kùi , 5 In-ūi Siōng-tè kiám bat tùi sím-mi̍h thiⁿ-sài kóng:	Lí chiū-sī góa ê Kiáⁿ ,  Góa kin-á-ji̍t siⁿ lí?koh kóng , 	Góa beh chòe I ê Pē ,  I beh chòe góa ê Kiáⁿ , 6 Kàu I koh chhōa tōa Kiáⁿ ji̍p sè-kan ê sî ,  chiū kóng ,  Siōng-tè chiah ê thiⁿ-sài lóng tio̍h pài I , 7 Lūn-kàu thiⁿ-sài chiū kóng:	Hō͘ I ê thiⁿ-sài chòe hong ,  I ê chhe-ēng chòe hé-iām:8 nā-sī lūn-kàu Kiáⁿ chiū kóng , 	Siōng-tè ah ,  lí ê chō-ūi tāi-tāi tī-teh , 	Lí ê kok koân-pèng sī chèng-ti̍t ê koân-pèng , 9 Lí ài kong-gī ,  oàn-hūn put-hoat ; 	Só͘-í Siōng-tè ,  lí ê Siōng-tè ,  ēng hoaⁿ-hí ê iû boah lí , 	Iâⁿ-kè lí chiah ê tâng-phōaⁿ , 10 Koh kóng , 	Chú ah ,  khí-thâu ê sî ,  lí hē tōe ê tōe-ki , 	Chiah ê thiⁿ ia̍h sī lí ê chhiú só͘ chō ê:11 In beh bia̍t-bô ;  to̍k-to̍k lí kú-tn̂g tī-teh:	In lóng beh chhin-chhiūⁿ i-ho̍k chiām-chiām kū ; 12 Lí beh chiong in kńg-khí-lâi ,  chhin-chhiūⁿ gōa-saⁿ , 	Chhin-chhiūⁿ i-ho̍k ,  in chiū beh piàn-ōaⁿ:	To̍k-to̍k lí goân-chāi sī án-ni ,  lí ê hè-siū bô kiông-chīn , 13 Siōng-tè bat tùi tá-lo̍h chi̍t ê thiⁿ-sài kóng , 	Chē góa ê tōa pêng , 	Thèng-hāu góa hē lí ê tùi-te̍k chòe lí ê kha-ta̍h-í?14 In kiám m̄ sī lóng chòe chhe-ēng ê sîn ,  hōng-chhe lâi ho̍k-sāi teh-beh tit kiù ê lâng mah?
