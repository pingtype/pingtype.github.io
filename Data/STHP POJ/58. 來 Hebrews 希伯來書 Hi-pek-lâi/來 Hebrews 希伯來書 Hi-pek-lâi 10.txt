1 In-ūi lu̍t-hoat kì-jiân ū chiong-lâi hó sū ê iáⁿ ,  bô hiah ê mi̍h ê chin hêng ;  éng-éng bōe-ōe ēng ta̍k nî siông-siông teh hiàn saⁿ-tâng ê chè ,  hō͘ chhin-kūn ê lâng tit-tio̍h oân-choân , 2 Nā sī ōe ,  chiū hiàn-chè ê sū kiám bô thêng-soah mah? in-ūi ho̍k-sāi ê lâng chi̍t-ē chheng-khì ,  chiū liông-sim bô koh chai ū chōe , 3 Nā-sī tùi chiah ê chè-mi̍h sī hō͘ lâng ta̍k nî kì-tit chōe , 4 In-ūi gû iûⁿ ê huih bōe-ōe tû-khì chōe , 5 Só͘-í I lâi ji̍p sè-kan ,  chiū kóng , 	Chè-sū lé-mi̍h lí m̄ ài , 	Lí bat kā góa pī-pān sin-khu ; 6 Sio-chè kap sio̍k-chōe chè ,  lí bô hoaⁿ-hí ; 7 Hit sî góa kóng ,  Lí khòaⁿ ,  góa lâi lah , 	Góa ê sū kì-chài tī chheh-ni̍h , 	Siōng-tè ,  góa lâi sī beh kiâⁿ lí ê chí-ì , 8 Téng-bīn í-keng kóng ,  Chè-sū kap lé-mi̍h ,  sio-chè kap sio̍k-chōe chè ,  lí m̄ ài ,  ia̍h bô hoaⁿ-hí ,  (chiah-ê sī chiàu lu̍t-hoat lâi hiàn ê) , 9 āu-lâi kóng ,  Lí khòaⁿ ,  góa lâi sī beh kiâⁿ lí ê chí-ì ,  I sī tû-khì tāi-seng ê ,  beh siat-li̍p tè-āu ê , 10 Tī chit ê chí-ì ,  tùi Iâ-so͘ Ki-tok chi̍t pái hiàn seng-khu ,  lán tit-tio̍h chiâⁿ sèng , 11 Koh kìⁿ-nā chè-si ta̍k ji̍t khiā-teh lâi ho̍k-sāi ,  ta̍uh-ta̍uh hiàn hiah ê saⁿ-tâng ê chè ,  chiū-sī éng-éng bōe-ōe tû-khì chōe ê ; 12 to̍k-to̍k Ki-tok ,  kì-jiân hiàn chi̍t ê chè kàu tī éng-oán ,  chiū chē tī Siōng-tè ê tōa pêng ; 13 í-āu thèng-hāu I chiah ê tùi-te̍k hē chòe I ê kha-ta̍h-í , 14 In-ūi I ēng chi̍t pái hiàn-chè ,  hō͘ chiah ê chiâⁿ-sèng ê lâng éng-oán chòe oân-choân , 15 Sèng Sîn kā lán chòe kan-chèng: in-ūi I í-keng ū kóng , 16 Chú kóng ,  Chiah ê ji̍t liáu-āu , 	Góa kap in só͘ beh li̍p ê iok sī chit-ê , 	Góa beh chiong góa ê lu̍t-hoat hē tī in ê sim , 	Khek tī in ê thâu-náu ; 17 āu-lâi chiū kóng ,  "In ê chōe-ok ,  in ê put-hoat ,  koat-toàn bô koh kì-liām , "18 Chiah-ê kì-jiân sià-bián ,  chiū bô koh ūi-tio̍h chōe hiàn-chè , 19 Só͘-í hiaⁿ-tī ah ,  lán tī Iâ-so͘ ê huih kì-jiân tit-tio̍h hó-táⁿ ji̍p sèng-só͘ , 20 tùi I só͘ kā lán khui sin kap oa̍h ê lō͘ ,  àn tiùⁿ-lî keng-kè ê ,  chit ê tiùⁿ-lî chiū-sī I ê sin-thé ; 21 koh kì-jiân ū tōa chè-si tī-lí Siōng-tè ê ke ; 22 lán tio̍h ēng chin-si̍t ê sim ,  chhiong-móa ê sìn ,  sim í-keng siū hiù bián hō͘ liông-sim chek-pī ,  seng-khu ia̍h í-keng siū chheng-chúi sóe ,  lâi chhin-kūn Siōng-tè , 23 Lán só͘ ǹg-bāng ê ,  í-keng ū sêng-jīn ,  taⁿ tio̍h kian-kò͘ chit ê sêng-jīn bô iô-tāng ;  in-ūi hit ê èng-ún lán ê sī sìn-si̍t ; 24 koh tio̍h tāi-ke saⁿ koàn-kò͘ ,  lâi kek-khí jîn-ài kap kiâⁿ hó ; 25 m̄ thang pàng-soah lín ê chū-hōe ,  chhin-chhiūⁿ ū lâng koàiⁿ-sì án-ni ,  chiū-sī tio̍h saⁿ khoàn-bián ;  kì-jiân khòaⁿ-kìⁿ hit ji̍t kūn ,  koh khah tio̍h án-ni , 26 In-ūi lán í-keng tit-tio̍h chin-chai chin-lí ,  āu-lâi nā kam-sim teh hoān-chōe ,  chiū bô koh ū sio̍k-chōe ê chè , 27 to̍k-to̍k kiaⁿ-hiâⁿ lâi thèng-hāu sím-phòaⁿ ,  kap beh thun-bia̍t tùi-te̍k ê jia̍t hé , 28 Khì-choa̍t Mô͘-se ê lu̍t-hoat ê ,  ū nn̄g saⁿ lâng chòe kan-chèng ,  chiū hō͘ i sí bô lîn-bín:29 hô-hòng thún-ta̍h Siōng-tè ê Kiáⁿ ,  chiong hō͘ pún-sin chiâⁿ sèng ê iok ê huih chòe sio̍k mi̍h ,  koh bú-bān si un ê Sèng Sîn ,  lín siūⁿ hit hō lâng eng-kai siū ê hêng-hoa̍t tio̍h ke jōa tāng ah?30 In-ūi lán chai chī-chūi ū kóng ,  Sin-oan chāi góa ,  góa beh pò-èng , 31 Koh kóng ,  Chú beh sím-phòaⁿ I ê peh-sìⁿ ,  Hām-lo̍h tī chin-oa̍h Siōng-tè ê chhiú ,  chin thang kiaⁿ ah!32 Lín tio̍h kì-tit chêng tit-tio̍h kng chiò liáu-āu ,  jím-siū hoān-lān ê tōa kau-chiàn hiah ê ji̍t ; 33 he̍k-sī siū lóe-mē kan-khó͘ ,  hō͘ lâng pìⁿ-lāng chòe hì-chhut ;  á-sī lâng siū chit hō ê kan-khó͘ ,  lín ia̍h kap i ū hūn , 34 In-ūi lâng tī só-liān ê tiong-kan ,  lín bat thé-thiap i ;  lâng chhiúⁿ lín ê gia̍p ,  lín hoaⁿ-hí jím-siū ,  chai ka-kī ū koh khah hó kú-tn̂g tī-teh ê gia̍p , 35 Só͘-í bo̍h-tit khì-sak lín hó-táⁿ ê sim ,  in-ūi che ū tōa pò-siúⁿ , 36 Lín iàu-kín tio̍h thun-lún ,  hō͘ lín ,  í-keng kiâⁿ Siōng-tè ê chí-ì ,  āu-lâi thang siū só͘ èng-ún ê , 37 In-ūi koh tiap-á-kú nā-tiāⁿ , 	Hit ê teh-lâi-ê beh kàu ,  I bô beh iân-chhiân , 38 Nā-sī góa ê gī lâng beh tùi sìn lâi oa̍h:	Siat-sú i kiu-koe̍h ,  góa ê sim bô hoaⁿ-hí i , 39 Chóng-sī lán m̄ sī kiu-koe̍h ,  tì-kàu tîm-lûn ê ;  sī ū sìn ,  tì-kàu lêng-hûn tit kiù ê , 
