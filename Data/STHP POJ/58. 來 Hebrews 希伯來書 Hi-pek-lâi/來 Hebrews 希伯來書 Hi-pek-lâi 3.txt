1 Só͘-í lín chiah ê sèng ê hiaⁿ-tī ,  tâng tit-tio̍h thiⁿ tiàu ê ,  tio̍h chhim siūⁿ lán só͘ sêng-jīn chòe Sù-chiá ,  chòe Chè-si-thâu ê Iâ-so͘ ; 2 I chīn-tiong tī siat-li̍p I ê ,  chhin-chhiūⁿ Mô͘-se tī Siōng-tè ê choân ke chi̍t iūⁿ , 3 In-ūi I sǹg sī ōe kham-tit siū êng-kng iâⁿ-kè Mô͘-se chhin-chhiūⁿ kiàn-li̍p ke ê ,  pí ke khah chun-kùi , 4 In-ūi ke lóng ū lâng kiàn-li̍p i ,  to̍k-to̍k kiàn-li̍p bān mi̍h ê chiū-sī Siōng-tè , 5 Koh Mô͘-se chòe lô͘-po̍k ,  kó-jiân chīn-tiong tī Siōng-tè ê choân ke ,  lâi kan-chèng chiong-lâi beh thoân ê sū ; 6 to̍k-to̍k Ki-tok chòe Kiáⁿ ,  tī-lí I ê ke ;  lán nā chip-siú tùi ǹg-bāng só͘ ū ê hó-táⁿ kap khoa-kháu ,  kian-kò͘ kàu bé ,  chiū chòe I ê ke , 7 Só͘-í ,  chhin-chhiūⁿ Sèng Sîn kóng:	Kin-á-ji̍t lín nā thiaⁿ-kìⁿ I ê siaⁿ , 	Chiū m̄ thang kong-ngī lín ê sim ,  chhin-chhiūⁿ tī kek góa siū-khì ê sî , 	Tī khòng-iá chhì-thàm góa ê ji̍t , 8 9 Tī hia lín ê lia̍t-chó͘ giām lâi chhì góa , 	Koh le̍k-kè sì-cha̍p nî khòaⁿ-kìⁿ góa ê só͘ kiâⁿ , 10 Só͘-í góa bô hoaⁿ-hí hit tāi ê lâng , 	Kóng ,  In ê sim siông-siông sit-bê , 	M̄ bat góa chiah ê lō͘ ; 11 Góa chiū tī siū-khì tiong chiù-chōa ,  kóng , 	In toàn-toàn bōe tit thang ji̍p góa ê an-hioh , 12 Hiaⁿ-tī ah ,  lín tio̍h kín-sīn ,  kiaⁿ-liáu lín tiong-kan kiám-chhái ū lâng khǹg m̄ sìn ê pháiⁿ sim ,  lī-khui chin oa̍h ê Siōng-tè ; 13 só͘-í lín tio̍h thàn iáu ū thang kiò chòe kin-á-ji̍t ê ,  ji̍t-ji̍t saⁿ khoàn-bián ;  kiaⁿ-liáu lín tiong-kan ū-ê hō͘ chōe bê--khì ,  lâi ngī-sim:14 in-ūi lán nā chhî-siú khí-thâu ê chhim sìn ,  kian-kò͘ kàu lō͘-bé ,  chiū ū hūn tī Ki-tok:15 tng iáu teh kóng , 	Kin-á-ji̍t lín nā thiaⁿ-kìⁿ I ê siaⁿ , 	Chiū m̄ thang kong-ngī lín ê sim ,  chhin-chhiūⁿ tī kek góa siū-khì ê sî , 16 In-ūi thiaⁿ lâi kek siū-khì ê ,  sī chī-chūi ah? kiám m̄ sī tè Mô͘-se chhut Ai-ki̍p ê chèng lâng mah?17 Siōng-tè sì-cha̍p nî kú só͘ bô hoaⁿ-hí ê sī chī-chūi ah? kiám m̄ sī hoān-chōe ,  sin-si tó tī khòng-iá ê lâng mah?18 Siōng-tè chiù-chōa m̄ chún ji̍p I ê an-hioh ê ,  nā m̄ sī m̄ sìn-thàn ê lâng ,  sī chī-chūi ah?19 Tùi án-ni khòaⁿ ,  in bōe ōe ji̍p ,  chiū-sī in-ūi m̄ sìn , 
