1 Hiaⁿ-tī ê saⁿ-thiàⁿ tio̍h kú-tn̂g , 2 Bo̍h-tit bōe kì-tit chiap-thāi lâng-kheh ;  in-ūi tùi án-ni ,  bat ū chiap-thāi-tio̍h thiⁿ-sài ,  ia̍h m̄ chai ê , 3 Tio̍h siàu-liām chiah ê siū koaiⁿ ê ,  chhin-chhiūⁿ kap in saⁿ-tâng koaiⁿ ;  siàu-liām siū pō-gio̍k ê ,  sī lín ia̍h ū seng-khu , 4 Hun-in lâng-lâng tio̍h chun-tiōng ,  chhn̂g bô lâ-sâm ;  in-ūi su-thong kiâⁿ-îm ê lâng ,  Siōng-tè beh sím-phòaⁿ i , 5 Sim-chì m̄ thang tham châi ;  lia̍h só͘ ū ê chòe kàu-gia̍h ;  in-ūi Siōng-tè ū kóng ,  Góa koat-toàn bô pàng-sak lí ,  koat-toàn bô lī-khui lí , 6 Só͘-í lán thang hó-táⁿ kóng , 	Chú chiū-sī pang-chān góa ê ,  góa bô beh kiaⁿ-hiâⁿ , 	Lâng beh siáⁿ hoat-tit góa ta-ôa?"7 Chêng ín-chhōa lín ,  ēng Siōng-tè ê tō-lí thoân hō͘ lín ê lâng ,  lín tio̍h siàu-liām in ;  khòaⁿ in kiâⁿ-chòe ê kiat-kio̍k ,  lâi o̍h in ê sìn , 8 Iâ-so͘ Ki-tok chā-ji̍t kin-á-ji̍t tâng chi̍t iūⁿ ,  ti̍t kàu tāi-tāi , 9 Lín bo̍h-tit hō͘ chhap-cha̍p koh-iūⁿ ê kàu só͘ chhian-sóa ;  in-ūi sim tùi un-tián lâi kian-kò͘ chiah sī hó ;  m̄ sī tùi hiah ê chia̍h-mi̍h ;  in-ūi ēng kang tī hiah ê mi̍h ê ,  bô lī-ek , 10 Lán ū chè-tôaⁿ ,  ho̍k-sāi tī hōe-bō͘ ê bô koân thang chia̍h i , 11 In-ūi cheng-siⁿ ê huih hō͘ chè-si-thâu tòa ji̍p sèng-só͘ lâi sio̍k chōe ,  hiah ê cheng-siⁿ ê sin-thé chiū sio tī iâⁿ-gōa , 12 Só͘-í Iâ-so͘ in-ūi beh ēng ka-kī ê huih hō͘ peh-sìⁿ chiâⁿ-sèng ,  ia̍h siū khó͘ tī siâⁿ mn̂g gōa , 13 Án-ni lán ia̍h tio̍h chhut iâⁿ gōa lâi chiū-kūn I ,  siū I só͘ siū ê lêng-jio̍k , 14 In-ūi tī chia lán bô kú-tn̂g tī-teh ê siâⁿ ,  sī chhē hit ê chiong-lâi ê , 15 Só͘-í tio̍h tùi Iâ-so͘ siông-siông ēng o-ló chòe chè ,  hiàn hō͘ Siōng-tè ;  che chiū-sī sêng-jīn Chú miâ ê chhùi-tûn só͘ kiat ê ké-chí , 16 To̍k-to̍k kiâⁿ hó ,  kap saⁿ kiong-kip ,  lín m̄ thang bōe kì-tit ,  in-ūi chit hō ê chè sī Siōng-tè só͘ hoaⁿ-hí ê , 17 Ín-chhōa lín ê ,  lín tio̍h thiaⁿ-thàn sūn-ho̍k in ;  in-ūi in ūi-tio̍h lín ê lêng-hûn kéng-séng ,  sī chiong-lâi tio̍h ka-kī pâi-lia̍t ê ;  lín tio̍h hō͘ in ēng hoaⁿ-hí lâi chòe ,  bô ēng thó͘-khùi ;  in-ūi chit-ê bô lī-ek lín , 18 Lín tio̍h thòe goán kî-tó ;  goán sìn ka-kī ū chiàu liông-sim ,  hoān sū ài chiàu chèng-ti̍t lâi kiâⁿ , 19 Góa it-hoat khǹg lín kiâⁿ án-ni ,  hō͘ góa thang khah kín koh chiū-kūn lín , 20 Taⁿ goān pêng-an ê Siōng-tè ,  chiū-sī bat tī éng-oán ê iok ê huih tùi sí-lâng tiong chhōa iûⁿ-kûn ê tōa bo̍k-chiá ,  lán ê Chú Iâ-so͘ ,  koh khí-lâi , 21 hō͘ lín tī ta̍k hāng hó sū oân-choân ,  lâi kiâⁿ I ê chí-ì ,  koh tùi Iâ-so͘ Ki-tok ,  tī lán ê sim-lāi ,  kiâⁿ tāi-chì ,  tit-tio̍h hoaⁿ-hí tī I ê bīn-chêng ;  goān êng-kng kui tī I ,  tāi-tāi bô soah ,  À-bēng , 22 Hiaⁿ-tī ah ,  góa siá té-té ê phoe hō͘ lín ;  khǹg lín chiap-la̍p góa khoàn-bián ê ōe , 23 Lín tio̍h chai lán ê hiaⁿ-tī Thê-mô͘-thài í-keng tit-tio̍h tháu-pàng ;  i nā kín-kín lâi ,  góa beh kap i khì kìⁿ lín , 24 Chhiáⁿ lín chhéng-an chiah ê ín-chhōa lín ê lâng kap chèng sèng-tô͘ ,  Ū Í-tāi-lī ê lâng chhéng-an lín , 25 Goān un-tián kap lín chèng-lâng tī-teh , À-bēng , 
