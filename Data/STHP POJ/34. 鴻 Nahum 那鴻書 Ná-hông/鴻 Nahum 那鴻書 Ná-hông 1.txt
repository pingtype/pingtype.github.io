1 Lūn Nî-nî-bî ê be̍k-sī ,  I-le̍k-ko-su lâng Ná-hông só͘ khòaⁿ-kìⁿ ê īⁿ-siōng ,  kì tī chheh--nih , 2 Iâ-hô-hoa sī jia̍t-sim ê Siōng-tè ,  ia̍h kiâⁿ pò-siû ;  Iâ-hô-hoa sī pò-siû koh tōa siū-khì ;  Iâ-hô-hoa tùi I ê tùi-te̍k pò-siû ,  ūi-tio̍h I ê kiû-siû lâi khǹg siū-khì , 3 Iâ-hô-hoa bô khoài siū-khì ,  ū tōa lêng-le̍k ;  koat-toàn bô lia̍h ū-chōe--ê chòe bô-chōe ;  Iâ-hô-hoa ê lō͘ tī kńg-lê-hong kap kông-hong ê tiong-kan ,  hûn sī I ê kha ê thô͘-hún , 4 I chek-pī hái hō͘ i ta ,  ia̍h hō͘ chiah ê hô lóng bô chúi ;  Pa-san kap Ka-bi̍t soe-pāi ,  Lī-pa-lùn ê hoe-ba̍k iā soe-pāi , 5 Soaⁿ-thâu in-ūi I tín-tāng ,  soaⁿ-niá ia̍h lóng siau-iûⁿ ,  tōa-tōe tī I ê bīn-chêng phòng--khí-lâi ,  sè-kài kap tiàm-tī hit tiong-kan--ê iā sī án-ni , 6 I chi̍t-ē thòng-hūn ,  chī-chūi ōe khiā-teh? I tōa siū-khì chī-chūi tng-ōe-khí? I ê siū-khì chhin-chhiūⁿ hé piàⁿ-chhut ,  chio̍h-pôaⁿ in-ūi I piak-li̍h , 7 Iâ-hô-hoa sī hó ,  tī hoān-lān ê ji̍t ,  I chòe ōe-só͘ ;  koh bat hiah-ê óa-khò I ê lâng , 8 Chóng-sī I beh ēng hoàn-lām ê tōa-chúi im-bia̍t i ê tōe ,  kóaⁿ tùi-te̍k ji̍p o͘-àm , 9 Lín siat sím-mi̍h kè-bô͘ tùi-te̍k Iâ-hô-hoa? I beh chòe kàu chīn-thâu ,  bián koh tē-jī-pái ê chai-ē , 10 In îⁿ-tîⁿ chhin-chhiūⁿ chhì-phè ,  chhin-chhiūⁿ lim chiú kàu chùi-chùi ,  iáu-kú in beh sio--khì ,  chhin-chhiūⁿ ta-ta ê chháu , 11 Ū chi̍t-ê tùi lí hia chhut--lâi ,  tô͘-bô͘ kan-ok ,  siat pháiⁿ kè-bô͘ ;  kong-kek Iâ-hô-hoa , 12 Iâ-hô-hoa án-ni kóng ,  In sui-jiân sè-le̍k chhiong-chiok ,  lâng-gia̍h chōe-chōe ,  ia̍h beh siū chián-tû ,  kui tī bô ,  Góa sui-jiân bat hō͘ lí siū-khó͘ ,  í-āu bô koh hō͘ lí siū-khó͘ , 13 Taⁿ Góa beh tùi lí ê ām-kún at-chi̍h i ê taⁿ ,  chhoah-tn̄g pa̍k lí ê soh , 14 Iâ-hô-hoa bat chhut bēng-lēng lūn-kàu lí kóng ,  Sio̍k lí ê lâng tek-khak bô koh thoân-chéng ;  Góa beh tùi lí ê siōng-tè ê biō-lāi tû-bia̍t tiau-khek ê ngó͘-siōng ,  kap chù-chō ê siōng ;  Góa beh kā lí pī-pān hûn-bōng ,  in-ūi lí sī pi-chiān , 15 Khòaⁿ ah ,  ū pò hó siau-sit thoân hô-pêng ê lâng ,  i ê kha kiâⁿ chiūⁿ soaⁿ-téng ,  Iû-tāi ah ,  siú lí ê choeh-kî ,  siā lí ê goān ;  in-ūi pháiⁿ-lâng bô koh tùi lí ê tiong-kan keng-kè ;  in-ūi i it-chīn bia̍t-bô lah , 
