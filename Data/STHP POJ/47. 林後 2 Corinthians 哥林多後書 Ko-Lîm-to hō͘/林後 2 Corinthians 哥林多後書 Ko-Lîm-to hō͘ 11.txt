1 Goān lín iông-ún góa sió-khóa ê gōng ;  kî-si̍t lín bô m̄ iông-ún góa , 2 In-ūi góa chiong Siōng-tè ê jia̍t-sim ,  ūi-tio̍h lín lâi jia̍t-sim ;  in-ūi góa bat phèng-tiāⁿ lín hō͘ chi̍t ê tiōng-hu ,  beh chiong lín chòe cheng-chiat ê chāi-sek-lú ,  hiàn hō͘ Ki-tok , 3 Chóng-sī góa kiaⁿ-liáu lín ê sim-su pāi-hoāi ,  bô sûn-choân chheng-kiat lâi ǹg Ki-tok ,  chhin-chhiūⁿ chôa ēng i ê khúi-khiat ín-iú Hā-oa chi̍t iūⁿ , 4 Nā ū lâng lâi thoân pa̍t ê Iâ-so͘ ,  goán só͘ bē bat thoân ê ,  á-sī lín siū-tio̍h koh-iūⁿ ê sîn ,  chêng só͘ bē bat siū-tio̍h ê ,  á-sī koh-iūⁿ ê hok-im ,  chêng só͘ bē bat sêng-siū ê ,  lín iông-ún i ,  hó , 5 In-ūi góa phah-sǹg góa lóng bô khah su tī hiah ê siōng-téng ê sù-tô͘ , 6 Góa kóng-ōe sui-jiân sio̍h-sio̍h ,  nā sī tì-sek kú m̄ sī án-ni ;  in-ūi goán hoān sū ū tùi lín hián-bêng chit-ê tī chèng lâng tiong , 7 Á-sī góa ka-kī khut-kē ,  hō͘ lín seng koâiⁿ ,  bô the̍h só͘-hùi ,  pe̍h-pe̍h thoân Siōng-tè ê hok-im hō͘ lín ,  che kiám sī hoān-chōe mah?8 Góa chhiúⁿ pa̍t ê kàu-hōe ,  the̍h in ê sok-siu ,  lâi ho̍k-sāi lín , 9 Góa kap lín tī-teh ê sî ēng bô kàu ,  bē bat liân-lūi-tio̍h lín chi̍t lâng ;  in-ūi tùi Má-kî-tùn lâi ê hiaⁿ-tī pó͘-chiok góa ê khiàm-kheh ;  góa hoān sū ka-kī siú ,  bô thoa-thūi lín ;  āu-lâi iā beh ka-kī siú , 10 Ki-tok ê chin-si̍t kì-jiân tī góa chiū tī A-kai-a chiah ê tōe-hng ,  bô lâng ōe chó͘-chí góa chit hō ê khoa-kháu , 11 Sī sím-mi̍h iân-kò͘? sī góa bô thiàⁿ lín mah? Siōng-tè chai lah , 12 Chóng-sī góa só͘ kiâⁿ ê iû-goân beh kiâⁿ i ,  beh choa̍t-tn̄g hiah ê chhē ki-hōe ê lâng ê ki-hōe ,  hō͘ in tī in só͘ khoa-kháu ê ,  kiù-kèng kap goán bô koh-iūⁿ , 13 In-ūi hit hō lâng sī ké sù-tô͘ ,  kiâⁿ tāi-chì kan-chà ,  ka-kī chng-chòe Ki-tok ê sù-tô͘ , 14 Che iā bô kî-koài ;  in-ūi Sat-tàn iā ka-kī chng-chòe kng-bêng ê thiⁿ-sài , 15 Só͘-í i ê chhe-ēng ka-kī chng chhin-chhiūⁿ gī ê chhe-ēng ,  che iā m̄ sī tōa sū ,  In ê kiat-kio̍k beh chiàu in ê só͘ kiâⁿ , 16 Góa koh kóng ,  lâng m̄ thang khòaⁿ góa chòe gōng ;  chóng-sī nā án-ni ,  chiū tio̍h iû-goân chiap-la̍p góa chhin-chhiūⁿ gōng ,  hō͘ góa iā thang lio̍h-lio̍h-á khoa-kháu , 17 Góa taⁿ só͘ kóng ê m̄ sī chiàu Chú lâi kóng ;  sī chhin-chhiūⁿ gōng ,  tōa táⁿ lâi khoa-kháu , 18 Kì-jiân ū chōe-chōe lâng chiàu jio̍k-thé lâi khoa-kháu ,  chiū góa iā beh khoa-kháu , 19 Lín kì-jiân sī tì-sek ê lâng ,  chiū hoaⁿ-hí iông-ún gōng ê lâng , 20 Siat-sú ū lâng khoán-thāi lín chòe lô͘-po̍k ,  thun-kā lín ,  lia̍h lín ,  chū-ko ,  siàn lín ê bīn ,  lín chiū iông-ún i , 21 Góa kóng án-ni sī bô thé-biān ,  ná chhin-chhiūⁿ goán chêng sī nńg-chiáⁿ ,  Chóng-sī lâng tī sím-mi̍h tāi-chì hó-táⁿ ,  góa iā hó-táⁿ ;  góa kóng chit kù sī gōng ōe , 22 In sī Hi-pek-lâi lâng mah? góa iā sī ,  In sī Í-sek-lia̍t lâng mah? góa iā sī ,  In sī A-pek-la̍h-hán ê hō͘-è mah? góa iā sī , 23 In sī Ki-tok ê chhe-ēng mah? góa koh khah sī ;  (góa chhin-chhiūⁿ kông teh kóng) Góa tio̍h-bôa iáu khah chōe ,  koaiⁿ-lo̍h kaⁿ iā khah chōe ,  siū phah kàu bōe sǹg tit ,  chōe-chōe pái hiám-hiám sí , 24 Góa hō͘ Iû-thài lâng phah gō͘ pái ,  múi pái sì-cha̍p ē kiám chi̍t ē , 25 Saⁿ pái siū koáiⁿ-á phah ,  chi̍t pái siū-tio̍h chio̍h-thâu tìm ,  saⁿ pái tú-tio̍h chûn-phòa ,  chi̍t ji̍t chi̍t mî tī chhim hái ; 26 siông-siông le̍k-lō͘ ,  tú-tio̍h kang-hô ê gûi-hiám ,  chha̍t-bé ê gûi-hiám ,  pún-cho̍k ê gûi-hiám ,  gōa-pang ê gûi-hiám ,  siâⁿ-lāi ê gûi-hiám ,  khòng-iá ê gûi-hiám ,  hái-bīn ê gûi-hiám ,  ké hiaⁿ-tī ê gûi-hiám ; 27 siū lô-lo̍k kap kan-khó͘ ta̍uh-ta̍uh bô khùn ,  iau kòa chhùi-ta ,  ta̍uh-ta̍uh bô chia̍h ,  kôaⁿ kòa thǹg-pak-theh , 28 Tû-khì chiah ê gōa-sū ,  iáu ū chi̍t hāng ta̍k ji̍t teh góa ,  chiū-sī thòe chèng kàu-hōe khòa-lū , 29 Chī-chūi loán-jio̍k ,  iā góa bô sòa loán-jio̍k ah? Chī-chūi tio̍h-tak ,  iā góa ê sim bô chhin-chhiūⁿ hé to̍h ah?30 Góa nā put-tek-put tio̍h khoa-kháu ,  chiū beh khoa-kháu koan-hē góa loán-jio̍k ê sū , 31 Chú Iâ-so͘ ê Siōng-tè iā sī I ê Pē ,  éng-oán thang o-ló ê ,  chai góa bô pe̍h-chha̍t , 32 Tī Tāi-má-sek A-lí-ta̍t ông só͘ siat ê tōe-hng koaⁿ pé-siú Tāi-má-sek lâng ê siâⁿ beh lia̍h góa ; 33 nā-sī góa tùi thang-á ,  ēng kheng tùi siâⁿ-chhiûⁿ hō͘ lâng lūi-lo̍h-khì ,  thoat-lī i ê chhiú , 
