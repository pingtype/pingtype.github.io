1 Chit-ê sī tē saⁿ pái góa beh kàu lín hia ,  Ēng nn̄g saⁿ ê kan-chèng ê lâng ê chhùi ,  ta̍k kù lóng ū pîn-chún , 2 Góa bat tāi-seng kóng ê ,  taⁿ koh tāi-seng kóng i ,  chhin-chhiūⁿ tē jī pái saⁿ-kap tī-teh iā hiān-kim saⁿ lī-khui ,  kā chiah ê chiông-chiân hoān-chōe ê ,  í-ki̍p kî-û ê chèng lâng kóng ,  góa nā koh lâi ,  bô beh khoan-sù ; 3 in-ūi lín ài tit-tio̍h Ki-tok tiàm-tī góa lâi kóng ōe ê pîn-kù ;  I ǹg lín m̄ sī loán-jio̍k ,  chiū-sī ū koân-lêng tī lín tiong-kan , 4 I tùi loán-jio̍k lâi siū tèng si̍p-jī-kè ;  chóng-sī tùi Siōng-tè ê koân-lêng lâi oa̍h ,  Chhin-chhiūⁿ án-ni goán tiàm-tī I iā loán-jio̍k ,  chóng-sī tùi Siōng-tè ǹg lín só͘ hián-bêng ê koân-lêng beh kap I saⁿ-kap oa̍h , 5 Lín tio̍h chhì-khòaⁿ pún-sin ū tiàm-tī sìn á bô ;  tio̍h ka-kī giām-khòaⁿ ,  Á-sī m̄ chai ,  lín nā m̄ sī thang khì-sak ê ,  chiū ū Iâ-so͘ Ki-tok tiàm-tī lín?6 Goán iā ǹg-bāng lín ōe chai goán m̄ sī thang khì-sak ê , 7 Taⁿ goán kiû Siōng-tè hō͘ lín só͘ kiâⁿ bô chi̍t hāng pháiⁿ ,  m̄ sī beh hián-bêng goán chòe thang chiap-la̍p ê ,  sī beh hō͘ lín ê kiâⁿ-chòe lóng hó ,  goán sui-jiân chòe chhin-chhiūⁿ thang khì-sak ê ,  iā thang , 8 In-ūi goán bōe-ōe chòe sím-mi̍h lâi ke̍h chin-lí ,  chiū-sī pang-chān chin-lí , 9 Goán loán-jio̍k ,  lín ióng-chòng ,  goán chiū hoaⁿ-hí ;  goán só͘ kî-kiû ê chiū-sī hō͘ lín ōe oân-choân , 10 In-ūi án-ni ,  góa saⁿ lī-khui ê sî siá chiah-ê hō͘ lín ,  thang tī saⁿ kìⁿ-bīn ê sî ,  bián chiàu Chú só͘ hō͘ góa ê koân ,  lâi ēng giâm hoat ;  chit ê koân sī beh khí-chō ,  m̄ sī beh chhia-tó , 11 Hiaⁿ-tī ah ,  kiat-bé lâi kóng ,  tio̍h hoaⁿ-hí ,  Tio̍h oân-choân ,  tio̍h siū an-ùi ,  tio̍h tâng sim ,  tio̍h hô-bo̍k ;  chiū siúⁿ-sù jîn-ài kap pêng-an ê Siōng-tè beh kap lín tī-teh , 12 Tio̍h ēng sèng ê saⁿ-chim lâi saⁿ chhéng-an , 13 Chiah ê sèng-tô͘ lóng chhéng-an lín , 14 Goān Chú Iâ-so͘ Ki-tok ê un-tián ,  Siōng-tè ê thiàⁿ-thàng ,  Sèng Sîn ê siong-thong ,  kap lín chèng lâng tī-teh , 
