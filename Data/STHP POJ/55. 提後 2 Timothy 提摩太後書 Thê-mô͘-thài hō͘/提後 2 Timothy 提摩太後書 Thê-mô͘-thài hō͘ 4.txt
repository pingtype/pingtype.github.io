1 Góa tī Siōng-tè ê bīn-chêng kap beh sím-phòaⁿ oa̍h-lâng sí-lâng ê Ki-tok Iâ-so͘ ê bīn-chêng ,  ūi-tio̍h I ê hián-hiān kap I ê koh-lâi , 2 hoan-hù lí tio̍h thoân tō-lí ,  bô lūn tek-sî put-tek-sî ,  tio̍h choan-bū i ,  ēng pah-poaⁿ ê khoan-iông kà-sī lâi chek-pī ,  kéng-kài ,  khoàn-bián , 3 In-ūi sî-ji̍t beh kàu lâng beh m̄ iông-ún toan-chiàⁿ ê kà-sī ,  beh hī-khang chiūⁿ ,  ài thiaⁿ chōe-chōe sian-siⁿ ,  chiàu ka-kī ê su-io̍k ; 4 koh oa̍t thâu m̄ thiaⁿ chin-lí ,  khì ǹg bô iáⁿ ê ōe , 5 To̍k-to̍k lí hoān sū tio̍h chiat-chè ,  jím-siū kan-khó͘ ,  kiâⁿ thoân hok-im ê ê kang ,  lâi chīn lí ê chit-hūn , 6 In-ūi taⁿ góa ê huih teh chòe koàn-tiān ,  góa kè-sì ê kî kàu lah , 7 Góa í-keng cheng-chiàn hó ê cheng-chiàn ,  í-keng chīn pháu-cháu ê lō͘-chām ,  í-keng siú só͘ sìn ê tō-lí , 8 Taⁿ liáu-āu ū gī ê bián-liû kā góa pī-pān hē-teh ,  chiū-sī Chú chòe kong-gī ê sím-phòaⁿ-si tī hit ji̍t beh hō͘ góa ;  m̄ nā hō͘ góa ,  iā beh hō͘ kìⁿ-nā him-bō͘ I hián-hiān ê lâng , 9 Lí tio̍h tì-ì kín-kín lâi chhē góa , 10 In-ūi Tí-má him-bō͘ chit ê sè-kan ,  chiū lī-khui góa ,  khì Thiap-sat-lô-nî-ka ;  Kek-le̍k-sū khì Ka-lia̍p-thài ,  Thê-to khì That-má-thài , 11 Chí-ū Lō͘-ka kap góa tī-teh ,  Tio̍h chhōa Má-khó kap lí saⁿ-kap lâi ,  in-ūi i tī ho̍k-sāi ê kang ū lī-ek góa , 12 Chhui-ki-kó͘ góa í-keng chhe i khì Í-hut-só͘ , 13 Góa tī Te̍k-lô-a lâu tī Ka-pò͘ in tau ê gōa-saⁿ ,  lí lâi ê sî tio̍h sòa tòa lâi ,  ia̍h tio̍h tòa hiah ê chheh ,  hiah ê iûⁿ-phê ê koh khah iàu-kín , 14 Phah-tâng sai-hū A-le̍k-san-tāi chōe-chōe hāng hāi góa ,  Chú beh chiàu i ê só͘ kiâⁿ lâi pò-èng i , 15 Lí iā tio̍h tiuⁿ-tî i ,  in-ūi i put-chí tùi-te̍k goán ê ōe , 16 Góa thâu chi̍t pái hun-sò͘ ê sî bô lâng óa-kūn góa ,  chèng lâng lóng lī-khui góa ;  goān chit ê chōe bô kui tī in , 17 Nā-sī Chú khiā tī góa sin-piⁿ ,  hō͘ góa ióng-kiāⁿ ,  hō͘ só͘ tio̍h soan-thoân ê tùi góa lâi it-chīn pò-iông ,  koh hō͘ gōa-pang lóng thiaⁿ-kìⁿ ;  góa iā tit-tio̍h kiù chhut tī sai ê chhùi , 18 Chú beh kiù góa thoat-lī lóng-chóng ê pháiⁿ-tāi ,  iā beh kiù góa ji̍p tī I thiⁿ-ni̍h ê kok ;  goān êng-kng kui I kàu tāi-tāi bô chīn ,  À-bēng , 19 Chhéng-an Pek-ki-lah A-ku-lah ,  kap O-nî-sek-hut ê ke , 20 Í-lah-to͘ tiàm-tī Ko-lîm-to ;  Tek-lô-hui-mô͘ phòa-pīⁿ ,  góa lâu i tī Bí-lī-to͘ , 21 Tio̍h tì-ì tī tang-thiⁿ chêng lâi ,  Iú-pò͘-lô ,  Po͘-tiân ,  Lī-lô͘ ,  Kek-ló-tia ,  kap chèng hiaⁿ-tī lóng chhéng-an lí , 22 Goān Chú kap lí ê sîn tī-teh ;  goān un-tián kap lín tī-teh , 4
