1 La̍h-kiat khòaⁿ pún-sin bô kā Ngá-kok siⁿ kiáⁿ ,  chiū oàn-tò͘ i ê tōa-chí ;  tùi Ngá-kok kóng ,  Lí tio̍h kiáⁿ hō͘ góa ;  nā bô ,  góa beh sí , 2 Ngá-kok siū-khì La̍h-kiat ;  kóng ,  Hō͘ lí bô siⁿ-ê ,  sī Siōng-tè ;  góa kiám sī thòe I mah?3 La̍h-kiat kóng ,  Lí khòaⁿ góa ê lú-pī Phek-la̍h tī-chia ;  lí khì kap i tâng-pâng ,  hō͘ i siⁿ kiáⁿ phō tī góa ê kha-thâu-u ;  góa iā chiū thang tùi i tit-tio̍h kiáⁿ , 4 La̍h-kiat chiū chiong i ê lú-pī Phek-la̍h hō͘ i chòe-bó͘ ;  Ngá-kok chiū kap i tâng-pâng , 5 Phek-la̍h hoâi-īn ,  kā Ngá-kok siⁿ chi̍t ê kiáⁿ , 6 La̍h-kiat kóng ,  Siōng-tè kā góa phòaⁿ-toàn ,  ia̍h thiaⁿ góa ê siaⁿ ,  hō͘ góa ū kiáⁿ ;  só͘-í kiò i ê miâ chòe Tàn , 7 La̍h-kiat ê lú-pī Phek-la̍h koh hoâi-īn ,  kā Ngá-kok siⁿ tē-jī ê kiáⁿ ; 8 La̍h-kiat kóng ,  Góa kap góa ê tōa-chí hui-siông ê saⁿ-chiⁿ ,  ia̍h tit-tio̍h khah-iâⁿ ;  chiū kiò i ê miâ chòe Ná-hut-tha-lī , 9 Lī-a khòaⁿ pún-sin thêng-hioh bô siⁿ ,  chiū chiong i ê lú-pī ,  Sek-phàⁿ ,  hō͘ Ngá-kok chòe bó͘ , 10 Lī-a ê lú-pī Sek-phàⁿ kā Ngá-kok siⁿ kiáⁿ , 11 Lī-a kóng ,  Kai-chài! chiū kiò i ê miâ chòe Ka-tek , 12 Lī-a ê lú-pī ,  Sek-phàⁿ ,  koh kā Ngá-kok siⁿ tē-jī ê kiáⁿ , 13 Lī-a kóng ,  Góa ū hok-khì! chiah ê cha-bó͘-gín-á lóng beh chheng góa ū hok-khì ;  chiū kiò i ê miâ chòe A-siat , 14 Koah-be̍h ê sî ,  Liû-piān khì chhân-ni̍h ,  tit-tio̍h hong-ka ,  the̍h-lâi hō͘ i ê lāu-bú Lī-a ,  La̍h-kiat tùi Lī-a kóng ,  Chhiáⁿ chiong lí ê kiáⁿ ê hong-ka hō͘ góa , 15 Lī-a tùi i kóng ,  Lí chhiúⁿ-toa̍t góa ê tiōng-hu ,  kiám-sī sió-khóa sū ;  lí koh chhiúⁿ-toa̍t góa ê kiáⁿ ê hong-ka mah? La̍h-kiat kóng ,  Ūi-tio̍h lí ê kiáⁿ ê hong-ka ,  só͘-í kin-mî i thang kap lí saⁿ-kap khùn , 16 Kàu àm ,  Ngá-kok tùi chhân-ni̍h tò-lâi ;  Lī-a chhut-khì ngiâ-chih i ,  kóng ,  Lí tio̍h kap góa saⁿ-kap khùn ;  in-ūi góa si̍t-chāi ēng góa ê kiáⁿ ê hong-ka chhiàⁿ lí ,  Hit-mî i chiū kap i saⁿ-kap khùn , 17 Siōng-tè ún-chún Lī-a ,  i chiū hoâi-īn ,  kā Ngá-kok siⁿ tē-gō͘ ê kiáⁿ , 18 Lī-a kóng ,  Siōng-tè hō͘ góa kang-chîⁿ ,  in-ūi góa chiong lú-pī hō͘ góa ê tiōng-hu ;  tùi án-ni kā i hō-miâ Í-sat-ka , 19 Lī-a koh hoâi-īn ,  kā Ngá-kok siⁿ tē-la̍k ê kiáⁿ , 20 Lī-a kóng ,  Siōng-tè siúⁿ-sù góa hó ê siúⁿ-sù ;  góa ê tiōng-hu beh kap góa tòa ,  in-ūi góa kā i siⁿ la̍k ê kiáⁿ ;  tùi án-ni kā i hō-miâ Se-pò͘-lûn , 21 Āu-lâi siⁿ chi̍t ê cha-bó͘-kiáⁿ ,  kā i hō-miâ kiò Tí-ná , 22 Siōng-tè siàu-liām La̍h-kiat ,  Siōng-tè ún-chún i ,  hō͘ i ōe siⁿ kiáⁿ , 23 I chiū hoâi-īn siⁿ kiáⁿ ;  kóng ,  Siōng-tè tû-khì góa ê kiàn-siàu ; 24 chiū kā i hō-miâ Iok-sek ,  kóng ,  Goān Iâ-hô-hoa koh ke-thiⁿ góa chi̍t ê kiáⁿ , 25 La̍h-kiat siⁿ Iok-sek liáu-āu ,  Ngá-kok tùi La̍h-pan kóng ,  Chhiáⁿ chhe góa khì ,  hō͘ góa tò-khì góa ê pún só͘-chāi ,  pún-tōe ; 26 chhiáⁿ lí chiong góa ho̍k-sāi lí só͘ tit-tio̍h ê bó͘-kiáⁿ hō͘ góa ,  iông-ún góa khì ;  góa cháiⁿ-iūⁿ ho̍k-sāi lí ,  lí lóng chai , 27 La̍h-pan kā i kóng ,  Góa nā tī lí ê bīn-chêng tit-tio̍h un-tián ,  chhiáⁿ lí kap góa tòa ;  in-ūi góa chhim-chai Iâ-hô-hoa sù góa hok-khì ,  sī ūi-tio̍h lí ê iân-kò͘ , 28 Koh kā i kóng ,  Chhiáⁿ lí tiāⁿ-tio̍h lí ê kang-chîⁿ ,  góa chiū hō͘ lí , 29 Ngá-kok kā i kóng ,  Góa ho̍k-sāi lí cháiⁿ-iūⁿ ,  lí ê cheng-siⁿ tī góa ê chhiú-thâu cháiⁿ-iūⁿ ,  sī lí só͘ chai , 30 Góa bē lâi ê tāi-seng ,  lí só͘-ū-ê chin-chió ,  taⁿ chiū tōa hoat-ta̍t ;  Iâ-hô-hoa ēng hok-khì tè góa ê kha lâi hō͘ lí ;  taⁿ góa beh sím-mi̍h sî ūi góa ê ke kiàn-tì sán-gia̍p?31 La̍h-pan kóng ,  Góa tio̍h hō͘ lí sím-mi̍h? Ngá-kok kóng ,  Lí ia̍h m̄-bián hō͘ góa sím-mi̍h ;  ū chi̍t-hāng sū ,  lí nā èng-sêng ,  chiū góa iû-goân chhī lí ê iûⁿ-kûn lâi kò͘-siú , 32 Kin-á-ji̍t góa beh piàn-sûn lí ê iûⁿ-kûn ,  chiong mî-iûⁿ-tiong kìⁿ-ū tiám-ê ,  ū pan-ê ,  kap o͘-sek-ê ,  í-ki̍p soaⁿ-iûⁿ-tiong kìⁿ-ū pan-ê ,  ū tiám-ê ,  lóng poah-chhut ;  chiong-lâi chit-khoán-ê chòe góa ê kang-chîⁿ , 33 Í-āu lí lâi khòaⁿ góa ê kang-chîⁿ ,  hit tiong-kan nā soaⁿ-iûⁿ bô tiám bô pan-ê ,  mî-iûⁿ bô o͘-sek-ê ,  chiū sǹg sī góa thau-ê ;  ēng án-ni lâi chèng-bêng góa ê kong-tō , 34 La̍h-pan kóng ,  Hó ,  góa goān chiàu lí ê ōe kiâⁿ , 35 Tng hit-ji̍t ,  chiū chiong ū hûn ū pan ê soaⁿ-iûⁿ-káng ,  ū tiám ū pan ,  kàiⁿ pe̍h ê soaⁿ-iûⁿ-bú ,  í-ki̍p o͘-sek ê mî-iûⁿ ,  lóng poah-chhut lâi kau hō͘ i hiah ê kiáⁿ , 36 I hō͘ ka-kī kap Ngá-kok saⁿ-lī ū saⁿ-ji̍t ê lō͘-chām ;  Ngá-kok chiū kò͘ La̍h-pan kî-û ê iûⁿ , 37 Ngá-kok the̍h chhiⁿ ê iông-chhiū ,  hēng-chhiū ,  png-chhiū ,  nńg ê ki ,  chiong phê pak chiâⁿ pe̍h-hûn ,  hō͘ ki-lāi pe̍h-ê lō͘-chhut , 38 Chiong pak-phê ê ki ,  chhah tī iûⁿ lim-chúi ê chúi-kau kap chúi-chô ,  hō͘ i kap iûⁿ saⁿ-tùi ;  iûⁿ lâi lim ê sî ,  kang-bú kau-ha̍p ; 39 iûⁿ tī ki ê tùi-bīn kau-ha̍p ,  chiū siⁿ ū-hûn-ê ,  ū-tiám-ê ,  ū-pan-ê , 40 Ngá-kok chiong iûⁿ-á poah-chhut ,  hō͘ La̍h-pan ê iûⁿ kap chiah ê ū-hûn kap o͘-sek ê iûⁿ saⁿ-tùi ;  chiong ka-kī ê iûⁿ lēng-gōa pàng tī chi̍t só͘-chāi ,  bô hō͘ i kap La̍h-pan ê iûⁿ chham-chhap , 41 Tú-tio̍h iûⁿ-kûn-tiong ióng-chòng-ê kau-ha̍p ê sî ,  Ngá-kok chiū ēng chhiū-ki chhah tī chúi-kau-lāi ;  hō͘ iûⁿ tī chhiū-ki ê tùi-bīn kau-ha̍p , 42 Tú-tio̍h iûⁿ-kûn ê sán-ê ,  chiū bô chhah chhiū-ki ;  tùi án-ni sán-ê kui La̍h-pan ,  ióng-chòng-ê kui Ngá-kok , 43 Tùi án-ni i tōa hoat-ta̍t ,  tit-tio̍h chōe-chōe iûⁿ-kûn ,  lú-pī ,  lô͘-po̍k ,  lo̍k-tô ,  kap lû , 
