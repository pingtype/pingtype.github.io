1 Iâ-hô-hoa tī Bān-lī ê siōng-chhiū hia ,  tùi A-pek-la̍h-hán chhut-hiān ;  hit-sî ji̍t tng joa̍h ;  A-pek-la̍h-hán chē tī pò͘-pîⁿ mn̂g-kháu ; 2 kia̍h-ba̍k khí-lâi khòaⁿ ,  khòaⁿ-kìⁿ saⁿ lâng tī tùi-bīn teh khiā ;  i chi̍t-ē khòaⁿ-kìⁿ ,  chiū tùi pò͘-pîⁿ mn̂g-kháu ,  cháu khì ngiâ-chih in , 3 phak tī tōe-ni̍h ,  kóng ,  góa ê chú ,  góa nā tī lí ê bīn-chêng tit-tio̍h un-tián ,  kiû lí m̄-thang lī-khui lô͘-po̍k chòe lí khì ; 4 iông-ún the̍h tām-po̍h chúi ,  hō͘ lín sóe-kha ;  chhiáⁿ hioh-khùn tī chhiū-kha ; 5 góa koh the̍h tām-po̍h piáⁿ ,  hō͘ lín tiám-sim ;  jiân-āu chìn-chêng khì ;  in-ūi lín sī ūi-tio̍h án-ni ,  chiah kàu lín ê lô͘-po̍k chia ,  In kóng ,  Thang chiàu lí ê ōe khì kiâⁿ , 6 A-pek-la̍h-hán kóaⁿ-kín ji̍p pò͘-pîⁿ ,  kìⁿ Sat-la̍h kóng ,  Lí kín-kín ēng saⁿ sè-a ê mī-hún ,  nóa chòe piáⁿ , 7 A-pek-la̍h-hán koh cháu kàu gû-kûn ê só͘-chāi ,  khan chi̍t chiah chíⁿ koh hó ê gû-á lâi ;  kau hō͘ lô͘-po̍k ,  i chiū kóaⁿ-kín khì pī-pān , 8 A-pek-la̍h-hán koh the̍h lin-iû kap lin ,  kap só͘ pī-pān ê gû-á lâi ,  pâi tī in ê bīn-chêng ;  ka-kī tī chhiū-kha khiā tī in ê sin-piⁿ ;  in chiū chia̍h , 9 In kā i kóng ,  Lí ê bó͘ Sat-la̍h tī tah-lo̍h? I kóng ,  Tī pò͘-pîⁿ-lāi , 10 In tiong-kan chi̍t-ê kóng ,  Kàu-kî Góa tek-khak beh koh lâi lí chia ;  lí ê bó͘ Sat-la̍h beh siⁿ chi̍t ê kiáⁿ ,  Sat-la̍h tī āu-bīn ,  pò͘-pîⁿ mn̂g-kháu ,  teh thiaⁿ , 11 A-pek-la̍h-hán kap Sat-la̍h nî-hè í-keng lāu ;  Sat-la̍h ê ge̍h-keng í-keng choa̍t , 12 Sat-la̍h sim-lāi chhiò kóng ,  Góa í-keng soe-lám ,  góa ê chú ia̍h lāu-lah ;  kiám iáu ū chit-hō ê hoaⁿ-hí?13 Iâ-hô-hoa tùi A-pek-la̍h-hán kóng ,  Sat-la̍h ūi siáⁿ-sū chhiò ,  kóng ,  Góa í-keng lāu ,  kó-chin ōe siⁿ-kiáⁿ mah?14 Kiám Iâ-hô-hoa ū chòe-bōe-lâi ê sū mah? Kàu-kî ,  mê-nî chit-sî ,  Góa beh koh lâi lí chia ,  Sat-la̍h beh siⁿ chi̍t ê kiáⁿ , 15 Sat-la̍h kiaⁿ ,  m̄-jīn ,  kóng ,  Góa bô chhiò ,  Hit-lâng kóng ,  Bô-iáⁿ ;  lí si̍t-chāi ū chhiò , 16 Hiah ê lâng chiū tùi hia khí-lâi ,  ǹg Só͘-to-má khì ;  A-pek-la̍h-hán iā kap in saⁿ-kap kiâⁿ ,  beh sàng in chi̍t-chām , 17 Iâ-hô-hoa kóng ,  Góa só͘ beh chòe ê sū ,  kiám thang tùi A-pek-la̍h-hán ún-khǹg mah?18 In-ūi A-pek-la̍h-hán tek-khak beh chiâⁿ-chòe kiông-tōa ê kok ,  tōe-chiūⁿ bān-kok beh in-ūi i lâi tit-tio̍h hok-khì , 19 Góa bat i ,  sī beh hō͘ i bēng-lēng i ê kiáⁿ kap i ê ke-koàn ;  hō͘ in tn̂g-tn̂g siú Iâ-hô-hoa ê tō-lí ,  péng-kong kiâⁿ-gī ;  tì-kàu Iâ-hô-hoa chí A-pek-la̍h-hán só͘ kóng ê ōe ,  lóng kui hō͘ i , 20 Iâ-hô-hoa kóng ,  Só͘-to-má ,  Gô-mô͘-la̍h hoah-hiàm ê siaⁿ chin-tōa ,  in ê chōe-ok si̍t-chāi tāng , 21 Góa taⁿ beh lo̍h-khì ,  khòaⁿ in só͘ kiâⁿ-ê ,  kó-jiân it-chīn chiàu Góa só͘ thiaⁿ ê siaⁿ á bô ;  nā bô án-ni ,  Góa ia̍h ōe chai , 22 Hiah ê lâng tùi-hia oa̍t-tńg-sin ,  ǹg Só͘-to-má khì ;  A-pek-la̍h-hán iáu khiā tī Iâ-hô-hoa ê bīn-chêng , 23 A-pek-la̍h-hán kūn-chêng lâi kóng ,  Hó-lâng kap pháiⁿ-lâng ,  Lí lóng beh châu-bia̍t mah?24 Siat-sú siâⁿ-lāi ū gō͘-cha̍p ê hó-lâng ,  Lí iû-goân beh châu-bia̍t hit só͘-chāi mah? bô-beh ūi-tio̍h siâⁿ-lāi chí gō͘-cha̍p ê hó-lâng ,  lâi sià-bián in mah?25 Goān Lí koat-toàn bô án-ni kiâⁿ ,  chiong hó-lâng kap pháiⁿ-lâng chòe-chi̍t-ē hāi-sí ;  tì-kàu hó-lâng kap pháiⁿ-lâng saⁿ-tâng ;  goān Lí koat-toàn bô án-ni kiâⁿ ;  sím-phòaⁿ choân-tōe ê Chú kiám bô kiâⁿ kong-gī mah?26 Iâ-hô-hoa kóng ,  Góa nā tī Só͘-to-má siâⁿ-lāi tú-tio̍h ū gō͘-cha̍p ê hó-lâng ,  Góa chiū ūi-tio̍h in ê iân-kò͘ khoan-iông hit só͘-chāi , 27 A-pek-la̍h-hán ìn kóng ,  Góa sui-jiân sī hé-hu thô͘-hún ,  iáu-kú káⁿ tùi Chú kóng-ōe ; 28 siat-sú chiah ê gō͘-cha̍p ê hó-lâng khiàm gō͘-ê ;  Lí chiū in-ūi khiàm gō͘-ê ,  châu-bia̍t choân-siâⁿ mah? I kóng ,  Góa tī-hia nā tú-tio̍h ū sì-cha̍p-gō͘ ê ,  ia̍h bô beh châu-bia̍t , 29 A-pek-la̍h-hán koh tùi I kóng ,  Siat-sú tī-hia tú-tio̍h sì-cha̍p-ê nih? I kóng ,  Ūi-tio̍h chiah ê sì-cha̍p-ê ê iân-kò͘ ,  Góa ia̍h bô beh chòe chit ê sū , 30 I koh kóng ,  Kiû Chú bo̍h-tit siū-khì ,  góa beh koh kóng ;  siat-sú tī-hia nā tú-tio̍h saⁿ-cha̍p-ê nih? I kóng ,  Góa tī-hia nā tú-tio̍h ū saⁿ-cha̍p-ê ,  Góa ia̍h bô beh chòe chit ê sū , 31 I kóng ,  Góa iáu-kú káⁿ tùi Chú kóng ;  siat-sú tī-hia tú-tio̍h ū jī-cha̍p-ê nih? I kóng ,  Ūi-tio̍h chiah ê jī-cha̍p-ê ê iân-kò͘ ,  Góa ia̍h bô beh châu-bia̍t , 32 I kóng ,  Kiû Chú bo̍h-tit siū-khì ,  góa koh kóng chit chi̍t-pái ;  siat-sú tī-hia tú-tio̍h ū cha̍p-ê nih? I kóng ,  Ūi-tio̍h chiah ê cha̍p-ê ê iân-kò͘ ,  Góa ia̍h bô beh châu-bia̍t , 33 Iâ-hô-hoa kap A-pek-la̍h-hán kóng bêng-pe̍k ,  chiū chiūⁿ-khì ,  A-pek-la̍h-hán ia̍h tò-khì i ê só͘-chāi , 
