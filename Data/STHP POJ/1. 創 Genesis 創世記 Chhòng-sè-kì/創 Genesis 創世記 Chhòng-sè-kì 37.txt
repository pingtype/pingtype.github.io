1 Ngá-kok khiā-khí Ka-lâm tōe ,  chiū-sī i ê lāu-pē kià-kha ê só͘-chāi , 2 Ngá-kok ê sè-hē kì tī ē-tóe ,  Iok-sek cha̍p-chhit hè kap i hiah ê hiaⁿ saⁿ-kap kò͘ iûⁿ ;  i sī chi̍t ê gín-á kap i ê lāu-pē ê sòe-î Phek-la̍h ê kiáⁿ ,  Sek-phàⁿ ê kiáⁿ ,  siông-siông chòe-tīn ;  Iok-sek chiong i hiah ê hiaⁿ ê pháiⁿ phín-hēng kā in lāu-pē kóng , 3 Taⁿ Í-sek-lia̍t thiàⁿ Iok-sek khah iâⁿ-kè tī thiàⁿ i ê chèng-kiáⁿ ,  in-ūi Iok-sek sī i nî-lāu siⁿ-ê ;  i kā i chòe chi̍t niá chhái-sek ê saⁿ , 4 Iok-sek hiah ê hiaⁿ khòaⁿ-kìⁿ lāu-pē thiàⁿ Iok-sek ,  kè-thâu tī thiàⁿ in ;  chiū oàn-hūn Iok-sek ,  bōe-ōe kap i kóng hô-bo̍k ê ōe , 5 Iok-sek bāng-kìⁿ chi̍t ê bāng ,  kā i hiah ê hiaⁿ kóng ;  in chiū koh-khah oàn-hūn i , 6 Iok-sek tùi in kóng ,  Chhiáⁿ lín thiaⁿ góa só͘ bāng-kìⁿ ê bāng , 7 Lán tī hn̂g-ni̍h hâ gō͘-kak ;  góa só͘-hâ-ê khí-lâi khiā ,  lín só͘-hâ-ê ûi-lûi lâi pài góa só͘ hâ-ê , 8 I ê hiaⁿ ìn kóng ,  Chóng-bô lí chin-chiàⁿ beh chòe goán ê ông mah? chin-chiàⁿ beh koán-hat goán mah? In chiū ūi-tio̍h i ê bāng ,  kap i ê ōe ,  koh-khah oàn-hūn i , 9 Āu-lâi i koh bāng-kìⁿ chi̍t ê bāng ,  ia̍h kā i ê hiaⁿ kóng ,  Lí khòaⁿ ,  góa iū-koh bāng-kìⁿ chi̍t ê bāng ;  ū ji̍t ,  ge̍h ,  kap cha̍p-it lia̍p chhiⁿ teh pài góa , 10 Iok-sek kā i ê lāu-pē kap i ê hiaⁿ kóng ;  in lāu-pē chiū chek-pī i ,  kóng ,  Lí só͘ bāng-kìⁿ chit ê bāng sī cháiⁿ-iūⁿ? chóng-bô góa kap lín lāu-bú lín hiaⁿ-tī ,  lóng beh phak-teh pài lí mah?11 I ê hiaⁿ lóng oàn-tò͘ i ;  i ê lāu-pē ēng chiah ê ōe kì tī sim-lāi , 12 Iok-sek ê hiaⁿ khì Sī-kiàm ,  chhī lāu-pē ê iûⁿ , 13 Í-sek-lia̍t tùi Iok-sek kóng ,  Lín hiaⁿ kiám m̄-sī tī Sī-kiàm chhī iûⁿ mah? Lí lâi ,  góa beh chhe lí khì in hia , 14 I ìn kóng ,  Góa tī-chia ,  I kā i kóng ,  Lí khì khòaⁿ lín hiaⁿ ū pêng-an á-bô ,  iûⁿ-kûn ū pêng-an á-bô ;  tò-lâi kā góa kóng ,  Chiū chhe i chhut Hi-pek-lûn ê soaⁿ-kok ;  i chiū khì kàu Sī-kiàm , 15 Ū lâng tn̄g-tio̍h i tī soaⁿ-ni̍h bê-lō͘ ;  chiū mn̄g i kóng ,  Lí teh chhē sím-mi̍h?16 I kóng ,  Góa teh chhē góa ê hiaⁿ ;  chhiáⁿ kā góa kóng ,  in tī tah-lo̍h teh chhī iûⁿ , 17 Hit-lâng kóng ,  In í-keng lī-khui chia ;  in-ūi góa thiaⁿ-kìⁿ in teh kóng ,  Lán lâi-khì To-tan ,  Iok-sek chiū khì jip i ê hiaⁿ ,  tú-tio̍h in tī To-tan , 18 In hn̄g-hn̄g khòaⁿ-kìⁿ i ,  i iáu-bē kiâⁿ kàu in hia ,  in chiū saⁿ-kap kè-bô͘ beh hāi-sí i , 19 Tāi-ke saⁿ-kap kóng ,  Lí khòaⁿ ,  chòe-bāng-ê lâi-lah , 20 Hò͘-lâi ,  taⁿ lán kā i thâi-sí ,  hiat tī chi̍t ê ta-chíⁿ ;  chiah lâi kóng ū pháiⁿ-siù chia̍h-i ;  lán chiah khòaⁿ i ê bāng chiong-lâi cháiⁿ-iūⁿ , 21 Liû-piān thiaⁿ-kìⁿ ,  chiū kiù i thoat-lī in ê chhiú ;  kóng ,  Lán m̄-thang hāi i ê sìⁿ-miā , 22 Liû-piān koh tùi in kóng ,  M̄-thang hō͘ i lâu-huih ;  thang kā i hiat tī chit ê khòng-iá ê ta-chíⁿ ,  m̄-thang hē chhiú hāi i ;  ì-sù sī beh kiù i thoat-lī in ê chhiú ,  hō͘ i tò-khì i ê lāu-pē hia , 23 Iok-sek kàu i ê hiaⁿ hia ,  hit-tia̍p in chiū thǹg Iok-sek ê gōa-saⁿ ,  chiū-sī i seng-khu hit-niá chhái-sek ê saⁿ ; 24 chiū lia̍h i ,  hiat-lo̍h chíⁿ ,  hit ê chíⁿ sī ta-ê ,  lāi-bīn bô chúi , 25 In chē-teh chia̍h-piáⁿ ;  kia̍h-ba̍k khòaⁿ ,  khòaⁿ-kìⁿ chi̍t-tīn Í-si̍t-má-lī lâng tùi Ki-lia̍t lâi ;  ēng lo̍k-tô pē hiuⁿ-liāu ,  jú-hiuⁿ ,  bu̍t-io̍h ,  beh tòa lo̍h-khì Ai-ki̍p , 26 Iû-tāi tùi chiah ê hiaⁿ-tī kóng ,  Lán thâi-sí lán ê sió-tī ,  khǹg-ba̍t i ê huih ,  ū sím-mi̍h lī-ek?27 Lán lâi kā i bōe hō͘ Í-si̍t-má-lī lâng ;  m̄-thang hē-chhiú hāi i ;  in-ūi i sī lán ê sió-tī ,  lán ê kut-jio̍k ,  Hiaⁿ-tī thiaⁿ-i , 28 Ū hiah ê Bí-tiân ê seng-lí lâng tùi hia kè ,  i ê hiaⁿ chiū kā Iok-sek tùi chíⁿ-lāi pu̍ih-khí-lâi ,  chiong i bōe hō͘ Í-si̍t-má-lī lâng ,  tit-tio̍h jī-cha̍p ê gûn ,  Hiah ê lâng chiū tòa Iok-sek khì Ai-ki̍p , 29 Liû-piān tò-tńg-lâi chíⁿ-piⁿ ,  khòaⁿ-kìⁿ Iok-sek bô tī chíⁿ-lāi ,  chiū thiah-li̍h ka-kī ê saⁿ , 30 Tò-khì sió-tī hia ,  kóng ,  Gín-á bô-khì lah ;  iā góa nih ,  góa beh tah-lo̍h khì?31 In chiū thâi chi̍t chiah soaⁿ-iûⁿ-káng ,  chiong Iok-sek hit niá saⁿ ùn-huih ; 32 chiū chhe lâng the̍h hit niá chhái-sek ê saⁿ khì in lāu-pē hia ,  kóng ,  Goán chhē-tio̍h chit-niá ,  chhiáⁿ lí jīn-khòaⁿ sī lí ê kiáⁿ ê gōa-saⁿ á m̄-sī , 33 I jīn-tit ,  chiū kóng ,  Che sī góa ê kiáⁿ ê gōa-saⁿ ,  ū pháiⁿ-siù kā-chia̍h-i ;  Iok-sek tek-khak hō͘ i thiah-chhùi , 34 Ngá-kok chiū thiah-li̍h saⁿ ,  io hâ môa-pò͘ ,  ūi i ê kiáⁿ ai-siong chōe-chōe ji̍t , 35 I ê kiáⁿ kap i ê cha-bó͘-kiáⁿ lóng khí-lâi an-ùi i ;  i m̄-khéng siū an-ùi ;  kóng ,  Góa tek-khak ai-siong lo̍h im-hú ,  kàu góa ê kiáⁿ hia ,  I ê lāu-pē ūi-tio̍h i thî-khàu , 36 Bí-tiân lâng tòa Iok-sek kàu Ai-ki̍p ,  chiong i bōe hō͘ Hoat-ló ê jîn-sîn ,  sī-ōe-tiúⁿ ,  Pho-thê-hoat , 
