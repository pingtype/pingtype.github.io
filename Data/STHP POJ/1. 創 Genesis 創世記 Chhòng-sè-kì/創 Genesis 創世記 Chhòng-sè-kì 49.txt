1 Ngá-kok kiò i hiah ê kiáⁿ lâi kóng ,  Lín lóng chū-chi̍p ,  góa beh chiong lín ji̍t-āu só͘ ōe tú-tio̍h ê sū kā lín kóng , 2 Ngá-kok chiah ê kiáⁿ ,  lín tio̍h chū-chi̍p lâi thiaⁿ , 	Tio̍h thiaⁿ lín lāu-pē ê ōe , 3 Liû-piān ah ,  lí sī góa ê tōa-kiáⁿ ,  góa ê koân-sè ,  góa ê khùi-la̍t ê khí-thâu , 	Ui-giâm ê te̍k-sek-ê ,  koân-lêng ê te̍k-sek-ê , 4 Chóng-sī lí chhin-chhiūⁿ chúi teh-kún ,  tek-khak bōe tit-tio̍h ku thâu-ūi ; 	In-ūi lí peh-chiūⁿ lín lāu-pē ê bîn-chhn̂g ; 	Hit-sî lí phah lâ-sâm i ;  i peh-chiūⁿ góa ê pho͘ , 5 Se-biān Lī-bī sī hiaⁿ-tī ; 	In ê to-kiàm sī hiong-ok ê khì-kū , 6 Góa ê sim-sîn ah ,  lí m̄-thang kap in tâng kè-bô͘ ; 	Góa ê sîn-hûn ah ,  lí m̄-thang kap in ê hōe-chiòng liân-lo̍k , 	In-ūi in thèng-khí siū-khì ,  thâi-sí lâng , 	In chhut-chāi ì-sù koah-tn̄g gû-thúi ê tōa-kun , 7 In ê siū-khì sò-pō ,  thang chiù-chó͘ ; 	In ê hūn-khì chân-jím ,  ia̍h sī thang chiù-chó͘ ; 	Góa beh pun-khui in tī Ngá-kok ke , 	Sì-sòaⁿ in tī Í-sek-lia̍t cho̍k , 8 Iû-tāi ah ,  lí ê hiaⁿ-tī beh o-ló lí ; 	Lí ê chhiú beh chhi̍h tùi-te̍k ê ām-kún ; 	Lí ê lāu-pē ê kiáⁿ beh phak-pài tī lí ê bīn-chêng , 9 Iû-tāi sī sòe-chiah sai ; 	Góa ê kiáⁿ ah ,  lí tùi só͘ jiàu-tio̍h ê mi̍h ,  chiū chiūⁿ-khì ; 	I khut-lo̍h ,  i thìⁿ-kha ,  chhin-chhiūⁿ sai ; 	Ia̍h chhin-chhiūⁿ bú ê sai ,  chī-chūi káⁿ jiá i?10 Koân-pèng bô lī-khui Iû-tāi , 	Tī-lí-ê bô lī-khui i nn̄g ki kha ê tiong-kan , 	Kàu Sī-lô lâi ; 	Lia̍t-pang lóng beh kui i , 11 Pa̍k i ê lû-á tī phû-tô-chhiū , 	Pa̍k i ê lû-á-kiáⁿ tī hó ê phû-tô-chhiū ; 	Ēng phû-tô-chiú sóe i ê i-ho̍k , 	Ēng phû-tô-chiap sóe i ê i-chiûⁿ , 12 I ê ba̍k-chiu in-ūi chiú lâi âng , 	I ê chhùi-khí in-ūi leng lâi pe̍h , 13 Se-pò͘-lûn beh khiā-khí hái-kháu , 	Beh chòe pha-chûn ê hái-kháu ; 	I ê kài beh kàu Se-tùn , 14 Í-sat-ka sī ióng ê lû , 	Tó tī iûⁿ-tiâu ê tiong-kan ; 15 I khòaⁿ an-chēng chòe hó ,  khòaⁿ thó͘-tōe chòe súi ; 	Àⁿ keng-thâu taⁿ-teh ,  chiâⁿ-chòe lô-khó͘ ê lô͘-po̍k , 16 Tàn beh phòaⁿ-toàn i ê peh-sìⁿ , 	Chhin-chhiūⁿ Í-sek-lia̍t chi-phài ê chi̍t-ê , 17 Tàn beh chòe lō͘-ni̍h ê chôa , 	Lō͘-tiong ê to̍k-chôa ; 	Kā-siong bé-tôe ,  khiâ ê lâng hiàⁿ tùi āu-bīn lo̍h-khì , 18 Iâ-hô-hoa ah ,  góa ū thèng-hāu Lí ê chín-kiù , 19 Ka-tek beh hō͘ kun-tūi tui-pek , 	Chóng-sī i beh tui-pek in ê kha-āu-tiⁿ , 20 A-siat beh chhut hó ê bí-niû , 	Koh chhut ông só͘ chia̍h ê hó-mi̍h , 21 Ná-hut-tha-lī sī tháu-pàng ê lo̍k-bú , 	Chhut hó-thiaⁿ ê ōe , 22 Iok-sek sī gâu kiat ké-chí ê chhiū-ki ; 	I ê chhiū-ki chhun-chhut chhiûⁿ-gōa , 23 Siā-chìⁿ ê lâng tōa siong-hāi i , 	Ēng chìⁿ siā i ,  khún-pek i ; 24 Chóng-sī i ê keng iû-goân ân , 	I ê chhiú iā tit-tio̍h ū la̍t ; 	Che sī tùi Ngá-kok ê Choân-lêng-ê ê chhiú , 	(Tùi che chiū ū chhut bo̍k-chiá ,  Í-sek-lia̍t ê chio̍h-pôaⁿ) , 25 Ia̍h tùi lí ê pē ê Siōng-tè ,  I beh pang-chān lí ; 	Koh tùi hit ê Choân-lêng-ê ,  I beh sù-hok lí ; 	Beh ēng thiⁿ-téng kàng-lo̍h ê hok-khì , 	Chhim-ian só͘ khǹg ê hok-khì , 	Í-ki̍p chia̍h-leng seng-sán ê hok-khì ,  lóng beh hō͘ lí , 26 Lí ê lāu-pē só͘ chiok ê hok-khì , 	Iâⁿ-kè góa ê pē-kong só͘ chiok ê hok-khì , 	Ti̍t-kàu éng sè-tāi ê soaⁿ-niá ke̍k-thâu ê piⁿ-kài ; 	Chiah ê hok-khì beh kàng-lo̍h tī Iok-sek ê thâu-khak , 	Lîm-kàu hit ê kap hiaⁿ-tī te̍k-pia̍t-ê ê thâu-khak-téng , 27 Piān-ngá-bín sī gâu peh-thiah ê chhâi-lông ; 	Chá-khí-sî chia̍h i só͘ jiàu-tio̍h-ê , 	Ê-hng-sî pun i só͘ chhiúⁿ-tio̍h ê , 28 Che it-chhè sī Í-sek-lia̍t ê cha̍p-jī chi-phài ;  che ia̍h sī in ê lāu-pē tùi in só͘ kóng ê ōe ,  kā in só͘ chiok-hok-ê ;  lóng sī chiàu ta̍k-lâng ê hok-hūn ,  kā in chiok-hok , 29 I koh hoan-hù in kóng ,  Góa beh tò-khì góa ê lia̍t-chó͘ hia ,  lín tio̍h chiong góa bâi-chòng tī Hek-lâng Í-hut-lûn chhân-ni̍h ê hia̍t ,  kap góa ê pē-kong siâng só͘-chāi ; 30 chiū-sī tī Ka-lâm tōe Bān-lī ê bīn-chêng ,  Be̍k-pí-la̍h chhân-ni̍h ê hia̍t ;  hit ê hia̍t kap chhân sī A-pek-la̍h-hán tùi Hek-lâng Í-hut-lûn bóe chòe gia̍p ,  lâi chòe bōng-tōe ê , 31 Tī-hia bâi-chòng A-pek-la̍h-hán kap i ê bó͘ Sat-la̍h ;  koh tī-hia bâi-chòng Í-sat kap i ê bó͘ Lī-pek-ka ;  góa ia̍h tī-hia bâi-chòng Lī-a , 32 Hit khu chhân kap hit lāi-bīn ê hia̍t ,  sī tùi Hek-lâng bóe-ê , 33 Ngá-kok hoan-hù i hiah ê kiáⁿ bêng-pe̍k ,  kha kiu-chiūⁿ chhn̂g ,  chiū khùi tn̄g ,  tò-khì i ê lia̍t-chó͘ hia , 
