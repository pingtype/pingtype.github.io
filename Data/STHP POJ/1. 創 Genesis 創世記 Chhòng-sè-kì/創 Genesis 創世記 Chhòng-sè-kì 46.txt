1 Í-sek-lia̍t tòa it-chhè só͘-ū-ê ,  khí-sin lâi kàu Pia̍t-sī-pa ;  chiū hiàn-chè hō͘ i ê lāu-pē Í-sat ê Siōng-tè , 2 Mî-sî Siōng-tè tī īⁿ-siōng ê tiong-kan kā Í-sek-lia̍t kóng ,  Ngá-kok ah ,  Ngá-kok ah ,  I kóng ,  Góa tī-chia , 3 Siōng-tè kóng ,  Góa sī Siōng-tè ,  chiū-sī lí ê lāu-pē ê Siōng-tè ;  lí lo̍h-khì Ai-ki̍p m̄-sái kiaⁿ ;  in-ūi Góa beh hō͘ lí tī-hia chiâⁿ-chòe tōa-kok , 4 Góa beh kap lí saⁿ-kap lo̍h-khì Ai-ki̍p ,  Góa ia̍h tek-khak chhōa lí khí-lâi ;  Iok-sek beh chhiú hōaⁿ lí ê ba̍k-chiu ,  hō͘ lí khoeh , 5 Ngá-kok chiū tùi Pia̍t-sī-pa khí-sin ;  Í-sek-lia̍t hiah ê kiáⁿ ,  hō͘ in ê lāu-pē Ngá-kok ,  kap in ê kiáⁿ-jî ,  in ê bó͘ ,  lóng chē tī Hoat-ló só͘ chhe-lâi beh chài i ê chhia , 6 Ngá-kok kap i it-chhè ê kiáⁿ-sun ,  tòa in ê cheng-siⁿ ,  í-ki̍p tī Ka-lâm tōe só͘ tit-tio̍h ê hè-châi ,  lóng kàu Ai-ki̍p , 7 Ngá-kok tòa i ê kiáⁿ ,  sun ,  cha-bó͘-kiáⁿ ,  cha-bó͘-sun ,  kap i it-chhè ê hō͘-è ,  lóng kàu Ai-ki̍p , 8 Í-sek-lia̍t lâng kàu Ai-ki̍p-ê ,  Ngá-kok kap i ê kiáⁿ ,  in ê miâ kì tī ē-tóe ,  Ngá-kok ê tōa-kiáⁿ Liû-piān , 9 Liû-piān ê kiáⁿ ;  Hap-lo̍k ,  Hoat-lō͘ ,  Hi-su-lûn ,  Ka-bí , 10 Se-biān ê kiáⁿ ;  Iâ-bó͘-lī ,  Ngá-bín ,  O-hat ,  Ngá-kun ,  Só-hat ;  iáu ū Ka-lâm tōe ê hū-jîn-lâng ê kiáⁿ Sò-lô , 11 Lī-bī ê kiáⁿ ;  Kek-sūn ,  Kho-hat ,  Bí-la̍h-lī , 12 Iû-tāi ê kiáⁿ ;  Jíⁿ ,  Gô-lâm ,  Sī-la̍h ,  Hoat-le̍k-su ,  Siā-la̍h ;  to̍k-to̍k Jíⁿ kap Gô-lâm sí tī Ka-lâm tōe ,  Hoat-le̍k-su ê kiáⁿ ;  Hi-su-lûn ,  Hap-bó͘-le̍k , 13 Í-sat-ka ê kiáⁿ ;  Tô-la̍h ,  Phó͘-óa ,  Iok-pek ,  Sin-lûn , 14 Se-pò͘-lûn ê kiáⁿ ;  Se-lia̍t ,  Í-lûn ,  Ngá-lī , 15 Chiah-ê sī Lī-a tī Pa-tàn-a-lân kā Ngá-kok só͘ siⁿ ê kiáⁿ ;  koh ū i ê cha-bó͘-kiáⁿ Tí-ná ;  kiáⁿ-sun lâm-lú kiōng saⁿ-cha̍p-saⁿ lâng , 16 Ka-tek ê kiáⁿ ;  Sé-hui-ûn ,  Hap-ki ,  Su-nî ,  Í-su-pún ,  Í-lī ,  A-lô-tí ,  A-lia̍t-lī , 17 A-siat ê kiáⁿ ;  Im-ná ,  Ek-si-óa ,  Ek-si-úi ,  Pí-lī-a ;  koh in ê sió-bē Se-la̍h ,  Pí-lī-a ê kiáⁿ ;  Hi-piat ,  Má-kiat , 18 Che sī La̍h-pan hō͘ i ê cha-bó͘-kiáⁿ Lī-a ê lú-pī Sek-phàⁿ só͘ siⁿ ê kiáⁿ-sun ;  chiū-sī i kā Ngá-kok siⁿ-ê ;  kiōng cha̍p-la̍k lâng , 19 Ngá-kok ê bó͘ La̍h-kiat ê kiáⁿ ;  Iok-sek kap Piān-ngá-bín , 20 Iok-sek tī Ai-ki̍p tōe siⁿ Má-ná-se kap Í-hoat-liân ;  chiū-sī An-siâⁿ ê chè-si ,  Pho-thê-hui-la̍h ê cha-bó͘-kiáⁿ ,  A-se-la̍p ,  kā Iok-sek siⁿ-ê , 21 Piān-ngá-bín ê kiáⁿ ;  Pí-la̍h ,  Pí-kiat ,  A-si̍t-pia̍t ,  Ki-la̍h ,  Nái-bān ,  Í-hi ,  Lô-si̍t ,  Bó͘-pêng ,  Hō͘-pêng ,  A-le̍k ; 22 che sī La̍h-kiat kā Ngá-kok só͘ siⁿ ê kiáⁿ-sun ,  kiōng cha̍p-sì lâng , 23 Tàn ê kiáⁿ ,  Hō͘-sin , 24 Ná-hut-tha-lī ê kiáⁿ ;  Ngá-siat ,  Ko͘-nî ,  Iâ-sek ,  Sī-léng ; 25 che sī La̍h-pan hō͘ i ê cha-bó͘-kiáⁿ La̍h-kiat ê lú-pī Phek-la̍h só͘ siⁿ ê kiáⁿ-sun ,  chiū-sī i kā Ngá-kok só͘ siⁿ-ê ;  kiōng chhit lâng , 26 Hiah-ê kap Ngá-kok saⁿ-kap kàu Ai-ki̍p-ê ,  tû i ê sim-pū í-gōa ,  kìⁿ-nā tùi i sin-khu só͘ chhut-ê ,  kiōng la̍k-cha̍p-la̍k lâng , 27 Koh ū Iok-sek tī Ai-ki̍p só͘ siⁿ ê kiáⁿ ,  nn̄g-ê ;  Ngá-kok ê ke lâi kàu Ai-ki̍p-ê kiōng chhit-cha̍p lâng , 28 Ngá-kok chhe Iû-tāi chòe-thâu khì kìⁿ Iok-sek ,  thang chhōa in khì Ko-san ;  in chiū kàu Ko-san ê tōe , 29 Iok-sek pī-pān i ê chhia ;  khì Ko-san ,  ngiâ-chih i ê lāu-pē Í-sek-lia̍t ;  kàu kìⁿ-tio̍h bīn ,  chiū phak tī lāu-pē ê ām-kún ,  tī ām-kún-ni̍h khàu kú-kú , 30 Í-sek-lia̍t kā Iok-sek kóng ,  Góa kìⁿ-tio̍h lí ê bīn ,  chai lí iáu oa̍h-teh ,  góa taⁿ sí ia̍h kam-sim , 31 Iok-sek kā i ê hiaⁿ-tī kap lāu-pē ê ke kóng ,  Góa beh chiūⁿ-khì thong-ti Hoat-ló ,  kā i kóng ,  Góa ê hiaⁿ-tī kap góa ê lāu-pē ê ke ,  chêng tī Ka-lâm tōe-ê ,  taⁿ lóng lâi kàu góa chia , 32 In sī bo̍k-chiá ,  in-ūi in sī chhī cheng-siⁿ ê lâng ;  in chiong iûⁿ-kûn ,  gû-kûn ,  kap it-chhè só͘-ū-ê lóng tòa-lâi , 33 Hoat-ló tiàu lín ê sî ,  nā mn̄g lín kóng ,  Lín chòe sím-mi̍h thâu-lō͘?34 lín tio̍h kóng ,  Lí ê lô͘-po̍k ,  tùi siàu-liân kàu-taⁿ ,  goán liân goán ê chó͘-kong lóng sī teh chhī cheng-siⁿ ;  án-ni lín thang lâi khiā tī Ko-san ê tōe ;  in-ūi kìⁿ-nā chhī cheng-siⁿ-ê ,  lóng sī Ai-ki̍p lâng só͘ iàm-chiān , 
