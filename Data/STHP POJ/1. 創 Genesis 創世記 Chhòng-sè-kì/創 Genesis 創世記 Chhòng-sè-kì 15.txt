1 Chiah ê tāi-chì liáu-āu ,  Iâ-hô-hoa ê ōe tī īⁿ-siōng-tiong lîm-kàu A-pek-lân ,  kóng ,  A-pek-lân ah ,  lí m̄-bián kiaⁿ ,  Góa sī lí ê tîn-pâi ,  sī lí ke̍k-tōa ê pò-siúⁿ , 2 A-pek-lân kóng ,  Chú Iâ-hô-hoa ah ,  Lí beh hō͘ góa sím-mi̍h ,  góa í-keng bô kiáⁿ ;  sêng-chiap góa ê ke-gia̍p-ê ,  chiū-sī Tāi-má-sek lâng Í-lī-í-siā?3 A-pek-lân koh kóng ,  Lí bô hō͘ góa ū hō͘-è ,  hit ê siⁿ tī góa ke-lāi-ê sī góa ê hō͘-sû , 4 Iâ-hô-hoa koh lîm-kàu ,  kā i kóng ,  Chit-lâng m̄-sī beh chòe lí ê hō͘-sû ;  tùi lí pún-sin chhut-ê ,  chiah sī chòe lí ê hō͘-sû , 5 Chiū chhōa i chhut-khì gōa-bīn kóng ,  Lí khòaⁿ thiⁿ ,  sǹg hiah ê chhiⁿ ,  lí sǹg ōe liáu á-bōe ;  koh tùi i kóng ,  Lí ê hō͘-è ia̍h beh chhin-chhiūⁿ án-ni , 6 A-pek-lân sìn Iâ-hô-hoa ;  I chiū kā i sǹg chòe gī , 7 Koh tùi i kóng ,  Góa sī Iâ-hô-hoa ,  bat chhōa lí chhut Ka-le̍k-tí ê Jíⁿ siâⁿ ,  ūi-tio̍h beh chiong chit ê tōe hō͘ lí chòe-gia̍p , 8 A-pek-lân kóng ,  Chú Iâ-hô-hoa ah ,  góa cháiⁿ-iūⁿ ōe chai beh tit-tio̍h chit ê tōe chòe-gia̍p ah?9 I kā i kóng ,  Lí kā Góa chhú chi̍t-chiah saⁿ-nî bú ê gû ,  chi̍t-chiah saⁿ-nî bú ê soaⁿ-iûⁿ ,  chi̍t-chiah saⁿ-nî kang ê mî-iûⁿ ,  chi̍t-chiah ka-chui ,  chi̍t-chiah chíⁿ-á , 10 I chiū chhú chiah ê mi̍h lâi ,  ta̍k-iūⁿ tùi-tiong phòa-khui chòe nn̄g-pêng ,  chit-pêng kap hit-pêng pâi saⁿ-tùi ;  chí-ū chiáu bô phòa-khui , 11 Ū eng-chiáu lo̍h-lâi tī sí ê cheng-siⁿ ê téng-bīn ;  A-pek-lân chiū kóaⁿ i khì , 12 Ji̍t beh lo̍h ê sî ,  A-pek-lân khùn tāng-bîn ;  hut-jiân ū chin o͘-àm ê tōa kiaⁿ-hiâⁿ kàu tī i , 13 Iâ-hô-hoa tùi A-pek-lân kóng ,  Lí tek-khak tio̍h chai ,  lí ê hō͘-è beh chhut-gōa tī pa̍t-lâng ê tōe ,  koh ho̍k-sāi hit-ūi ê lâng ;  hit-ūi ê lâng beh khó͘-chhó͘ in sì-pah nî , 14 In só͘ beh ho̍k-sāi ê kok ,  Góa beh pān in ;  āu-lâi in beh tòa chōe-chōe châi-bu̍t tùi-hia chhut-lâi , 15 Lí beh an-jiân tò-chó͘ ,  chia̍h tn̂g-hè-siū ,  hō͘ lâng bâi-chòng , 16 Kàu tē-sì tāi ,  in beh tò-lâi chia ;  in-ūi A-mô͘-lī cho̍k ê chōe iáu-bē koàn-boán , 17 Ji̍t-lo̍h thiⁿ-àm ,  ū chhut ian ê lô͘ ,  kap teh-to̍h ê hé-pé ,  tùi hiah ê phòa-pêng ê bah keng-kè , 18 Tng hit-ji̍t Iâ-hô-hoa kap A-pek-lân li̍p-iok ,  kóng ,  Góa ū chiong chit ê tōe ,  tùi Ai-ki̍p hô kàu hit ê tōa-hô ,  chiū-sī Pek-lat hô ,  hō͘ lí ê hō͘-è ; 19 chiū-sī Ki-nî ,  Ki-nî-sé ,  Kah-mô͘-nî , 20 Hek ,  Pí-lī-sé ,  Lí-hoa̍t-im , 21 A-mô͘-lī ,  Ka-lâm ,  Kek-ka-sat ,  Iâ-pò͘-su ,  chiah ê cho̍k ê tōe , 
