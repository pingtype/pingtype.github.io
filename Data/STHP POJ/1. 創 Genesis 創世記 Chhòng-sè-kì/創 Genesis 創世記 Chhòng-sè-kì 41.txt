1 Kè nn̄g-nî ka-nn̂g ,  Hoat-ló bîn-bāng ;  bāng-kìⁿ i khiā tī hô-piⁿ , 2 khòaⁿ-kìⁿ chhit chiah gû-bú tùi hô-ni̍h khí-lâi ,  súi koh pûi ;  tī lô͘-tek-á-lāi teh chia̍h , 3 Tè-āu koh ū chhit chiah gû-bú tùi hô-ni̍h khí-lâi ,  khiap-sì koh sán ;  kap chêng hiah ê gû tâng-khiā tī hô-piⁿ , 4 Chiah ê khiap-sì koh sán ê gû-bú it-chīn chia̍h hit chhit-chiah súi koh pûi ê gû ,  Hoat-ló chiū chhíⁿ , 5 I koh khùn ,  tē-jī pái bîn-bāng ;  bāng-kìⁿ chi̍t châng be̍h chhut chhit-sūi ,  phauh koh hó , 6 Āu-lâi khòaⁿ-kìⁿ koh chhut chhit-sūi ,  phàⁿ-phàⁿ ,  koh hō͘ tang-hong sàu-pháiⁿ , 7 Chiah ê phàⁿ ê sūi thun hit chhit-sūi phauh koh pá-móa-ê ,  Hoat-ló chhíⁿ ,  chiah chai sī bāng-kìⁿ , 8 Kàu thiⁿ-kng ,  Hoat-ló sim bô pêng-an ;  chiū chhe lâng tiàu Ai-ki̍p só͘ ū ê su̍t-sū ,  phok-sū lâi ;  Hoat-ló chiū chiong i só͘ bāng-kìⁿ-ê kā in kóng ;  in bô lâng ōe kā Hoat-ló oân , 9 Hit-sî chiú-chèng-tiúⁿ kā Hoat-ló kóng ,  Góa kin-á-ji̍t kì-tit góa ê chōe , 10 Chêng Hoat-ló siū-khì jîn-sîn ,  chiong góa kap tû-pâng-thâu koaiⁿ tī sī-ōe-tiúⁿ hú-lāi ê kaⁿ , 11 Góa kap i ,  nn̄g-lâng siâng hit-mî ū bāng-kìⁿ ,  kok chiàu i ê bāng ê ì-gī lâi bāng , 12 Tī-hia ,  kap goán tī-teh ,  ū chi̍t ê Hi-pek-lâi ê siàu-liân lâng ,  sī sī-ōe-tiúⁿ ê lô͘-po̍k ,  goán kā i kóng ,  i chiū kā goán oân goán ê bāng ;  sī chiàu goán ta̍k-lâng ê bāng lâi oân , 13 Āu-lâi tú-tú chiàu i só͘ kā goán oân-ê lâi chiâⁿ ;  i hō͘ góa ho̍k-chit ,  hit-lâng siū tiàu lâi sí , 14 Hoat-ló chiū chhe lâng khì tiàu Iok-sek ,  in chiū kín-kín chhōa i chhut-kaⁿ ;  i chiū chián-hoat ,  ōaⁿ i ê saⁿ ,  lâi kìⁿ Hoat-ló , 15 Hoat-ló kā Iok-sek kóng ,  Góa bāng-kìⁿ chi̍t ê bāng ,  bô lâng ōe oân-i ;  góa thiaⁿ-kìⁿ lâng kóng kàu lí thiaⁿ-kìⁿ bāng chiū ōe oân , 16 Iok-sek ìn Hoat-ló kóng ,  Che m̄-sī chāi-tī góa ;  Siōng-tè beh chiong pêng-an chí-sī Hoat-ló , 17 Hoat-ló kā Iok-sek kóng ,  Góa bāng-kìⁿ góa khiā tī hô-piⁿ , 18 ū chhit chiah gû-bú tùi hô-ni̍h khí-lâi ,  pûi koh súi ;  tī lô͘-tek-á-lāi teh chia̍h ; 19 tè-āu koh ū chhit chiah gû-bú khí-lâi ,  nńg-chiáⁿ ,  chin khiap-sì ,  koh chin sán ;  piàn Ai-ki̍p tōe ,  góa m̄-bat khòaⁿ-kìⁿ kàu chiah pháiⁿ , 20 Chiah ê sán koh khiap-sì ê gû-bú it-chīn chia̍h tāi-seng hit chhit chiah pûi ê gû-bú ; 21 thun lo̍h pak ,  iáu-bōe khòaⁿ-chhut ū thun-lo̍h khì ;  hit ê khiap-sì ê khoán iû-goân kap tāi-seng bô koh-iūⁿ ;  góa chiū chhíⁿ , 22 Góa tī bāng-tiong koh khòaⁿ-kìⁿ chi̍t châng be̍h ,  chhut chhit-sūi ,  pá-móa koh hó ; 23 āu-lâi koh chhut chhit-sūi ,  ko͘-tâ ,  phàⁿ-phàⁿ ,  koh hō͘ tang-hong sàu-pháiⁿ ; 24 chiah ê phàⁿ-phàⁿ ê sūi thun hit chhit sūi hó-ê ,  Góa kóng hō͘ su̍t-sū thiaⁿ ,  iā bô lâng ōe kā góa kóe-bêng , 25 Iok-sek kā Hoat-ló kóng ,  Hoat-ló ê bāng chiū-sī chi̍t-ê ;  Siōng-tè só͘ beh kiâⁿ ê sū ,  ū chí-sī Hoat-ló , 26 Chhit-chiah hó ê gû-bú sī chhit-nî ;  chhit-sūi hó-ê ,  ia̍h sī chhit-nî ;  bāng sī chi̍t-ê , 27 Hiah ê tè-āu khí-lâi ê chhit chiah sán koh khiap-sì ê gû-bú ,  sī chhit-nî ;  hiah ê chhit sūi khang-phàⁿ ,  koh hō͘ tang-hong sàu-pháiⁿ-ê ,  ia̍h sī chhit nî ;  beh chòe chhit nî ê ki-hng , 28 Siōng-tè só͘ beh chòe ê sū ,  ū hián-bêng tī Hoat-ló ;  che sī góa tùi Hoat-ló só͘ kóng-ê , 29 Lí khòaⁿ ,  Ai-ki̍p piàn-tōe beh tú-tio̍h tōa hó-nî-tang chhit-nî ; 30 tè-āu ,  koh beh tú-tio̍h ki-hng chhit-nî ;  sīm-chì tī Ai-ki̍p tōe lóng bōe kì-tit í-chêng ê hó-siu ;  choân-tōe beh hō͘ ki-hng só͘ bia̍t ; 31 in-ūi í-āu ê ki-hng thài siong-tiōng ,  chiū m̄-chai í-chêng tōe-hng ê hó-siu , 32 Lūn-kàu Hoat-ló nn̄g pái ê bîn-bāng ,  sī in-ūi Siōng-tè chù-tiāⁿ chit ê tāi-chì ,  koh Siōng-tè beh kín-kín chiâⁿ-i , 33 Só͘-í Hoat-ló tio̍h kéng chi̍t ê ū chhang-miâ ,  ū tì-hūi ê lâng ,  phài i tī-lí Ai-ki̍p tōe , 34 Hoat-ló tio̍h án-ni kiâⁿ ,  koh li̍p koaⁿ-oân koán-lí chit ê tōe ;  tng chhit-nî hó-nî-tang ê sî ,  Ai-ki̍p tōe só͘-siu-ê ,  gō͘-hūn thiu chi̍t-hūn ; 35 hō͘ in tī chiong-lâi ê hó-nî-tang ,  chek-chū it-chhè ê bí-niû ;  chū-chi̍p ngó͘-kok ,  siu-khǹg chiàu-kò͘ ;  tī ta̍k ê siâⁿ chòe chia̍h-mi̍h ,  kui tī Hoat-ló ê chhiú-thâu , 36 Só͘ chek-chū ê bí-niû ,  thang chòe Ai-ki̍p tōe chiong-lâi chhit-nî ki-hng ê lō͘-ēng ;  bián-tit chit ê tōe hō͘ ki-hng só͘ bia̍t , 37 Hoat-ló kap i it-chhè ê jîn-sîn lóng lia̍h chit ê tāi-chì chòe-hó , 38 Hoat-ló tùi i ê jîn-sîn kóng ,  Lán kiám ōe chhē-tio̍h chi̍t-ê chhin-chhiūⁿ i chit ê lâng ,  ū Siōng-tè ê sîn tī i ê lāi-bīn mah?39 Hoat-ló tùi Iok-sek kóng ,  Siōng-tè í-keng chiong chit ê tāi-chì lóng chí-sī lí ,  khó-kiàn bô lâng chhin-chhiūⁿ lí ū chit-hō ê chhang-miâ tì-hūi , 40 Lí thang koán-lí góa ê ke ;  góa ê peh-sìⁿ lóng tio̍h thiaⁿ lí ê ōe ,  hō͘ lí koán-lí ;  to̍k-to̍k tī pó-chō ,  góa pí lí khah tōa , 41 Hoat-ló kā Iok-sek kóng ,  Góa kú-khí lí koán-hat Ai-ki̍p choân-tōe , 42 Hoat-ló chiū pak i chhiú-ni̍h chòe ìn ê chhiú-chí ,  kòa tī Iok-sek ê chńg-thâu-á ;  kā i chhēng iù-tōe-saⁿ ;  chiong kim-liān kòa tī i ê ām-kún , 43 Koh hō͘ Iok-sek chē i ê tē-jī pān chhia ;  khui-tō-ê kiò kóng ,  Kūi ;  án-ni Hoat-ló siat-li̍p i tī-lí Ai-ki̍p choân-tōe , 44 Hoat-ló tùi Iok-sek kóng ,  Góa sī Hoat-ló ,  nā bô lí ū siaⁿ ,  tī Ai-ki̍p choân-tōe ,  m̄-chún lâng tāng kha-chhiú , 45 Hoat-ló khim-sù Iok-sek ê miâ kiò Sat-hoat-ná-thek Pa-lōe-a ;  koh chiong An-siâⁿ ê chè-si Pho-thê-hui-la̍h ê cha-bó͘-kiáⁿ A-se-la̍p hō͘ i chòe-bó͘ ,  Iok-sek chiū chhut-sûn Ai-ki̍p tōe , 46 Iok-sek kìⁿ Ai-ki̍p ông Hoat-ló ê sî ,  hit-nî saⁿ-cha̍p hè ,  Iok-sek tùi Hoat-ló ê bīn-chêng chhut-khì ,  piàn kiâⁿ Ai-ki̍p choân-tōe , 47 Chhit-ê hó nî-tang ê lāi-bīn ,  tōe ê chhut-sán ke̍k-kî hong-sēng , 48 Iok-sek chū-chi̍p Ai-ki̍p tōe chhit ê hó nî-tang it-chhè ê bí-niû ;  chiong bí-niû chek-chū tī ta̍k ê siâⁿ ;  chiu-ûi chhân-tōe ê bí-niû ,  lóng chek-chū tī i ê pún-siâⁿ , 49 Iok-sek chek-chū gō͘-kak ke̍k-chōe ,  chhin-chhiūⁿ hái-piⁿ ê soa ,  kàu i thêng-chí bô sǹg ;  in-ūi sǹg-bōe-liáu , 50 Ki-hng ê nî bē-kàu í-chêng ,  An-siâⁿ ê chè-si Pho-thê-hui-la̍h ê cha-bó͘-kiáⁿ A-se-la̍p kā Iok-sek siⁿ nn̄g ê kiáⁿ , 51 Iok-sek kā tōa kiáⁿ hō miâ kiò Má-ná-se ;  in-ūi i kóng ,  Siōng-tè hō͘ góa bōe-kì-tit góa it-chhè ê khùn-khó͘ ,  kap góa ê lāu-pē ê choân-ke , 52 I kā tē-jī kiáⁿ hō miâ Í-hoat-liân ;  in-ūi i kóng ,  Siōng-tè hō͘ góa tī góa siū-khó͘ ê tōe-hng heng-ōng , 53 Ai-ki̍p tōe chhit-nî hó nî-tang í-keng oân , 54 chhit-nî ki-hng chiū lâi ,  tú-tú chiàu Iok-sek só͘ kóng-ê ;  ta̍k-kok lóng ū ki-hng ;  to̍k-to̍k Ai-ki̍p choân-tōe ū bí-niû , 55 Kàu Ai-ki̍p choân-tōe ū ki-hng ,  chèng peh-sìⁿ tùi Hoat-ló ai-kiû bí-niû ;  Hoat-ló tùi Ai-ki̍p ê chèng-lâng kóng ,  Lín khì chhē Iok-sek ,  hoān-nā i só͘ kóng-ê ,  lín lóng tio̍h chòe , 56 Tng-sî ki-hng piàn-móa thiⁿ-ē ;  Iok-sek khui ta̍k só͘-chāi ê chhek-chhng ,  thiò bí-niû hō͘ Ai-ki̍p lâng ;  tī Ai-ki̍p tōe ki-hng chin siong-tiōng , 57 Ta̍k-kok ê lâng lóng khì Ai-ki̍p ,  kàu Iok-sek hia tia̍h bí-niû ;  in-ūi thiⁿ-ē ki-hng chin siong-tiōng , 
