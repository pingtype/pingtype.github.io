1 Chiah ê tāi-chì liáu-āu ,  ū lâng kā Iok-sek kóng ,  Lín lāu-pē phòa-pīⁿ lah ;  i chiū chhōa i nn̄g ê kiáⁿ Má-ná-se ,  Í-hoat-liân ,  saⁿ-kap khì , 2 Ū lâng thong-ti Ngá-kok kóng ,  Lí khòaⁿ ,  lí ê kiáⁿ Iok-sek lâi beh chhē lí ;  Í-sek-lia̍t chiū bián-kióng khí-lâi ,  chē tī bîn-chhn̂g , 3 Ngá-kok kā Iok-sek kóng ,  Choân-lêng ê Siōng-tè bat tī Ka-lâm tōe ê Lō͘-su tùi góa chhut-hiān ,  sù-hok góa ; 4 kā góa kóng ,  Góa beh hō͘ lí siⁿ-thòaⁿ chōe-chōe ,  chiâⁿ-chòe chōe-chōe peh-sìⁿ ;  ia̍h beh chiong chit ê tōe siúⁿ-sù lí ê hō͘-è ,  chòe éng-oán ê gia̍p , 5 Góa bē kàu Ai-ki̍p lí chia ê tāi-seng ,  lí tī Ai-ki̍p tōe só͘ siⁿ nn̄g ê kiáⁿ ,  Í-hoat-liân Má-ná-se ,  sī góa-ê ,  chhin-chhiūⁿ Liû-piān Se-biān sī góa-ê chi̍t-iūⁿ , 6 Tī in í-āu ,  lí só͘ siⁿ ê kiáⁿ ,  chiū-sī lí ê ;  in thang kui tī in nn̄g ê hiaⁿ ê miâ-ē ,  tit-tio̍h gia̍p , 7 Lūn-kàu góa ,  góa tùi Pa-tàn lâi ê sî ,  La̍h-kiat sí tī góa ê ba̍k-chiu-chêng ,  tī Ka-lâm tōe ,  tī lō͘-ni̍h ê tiong-kan ,  lī-khui Í-hoat-tha iáu ū chi̍t-chām ;  góa chiū kā i bâi-chòng tī Í-hoat-tha ê lō͘ ,  (Í-hoat-tha chiū-sī Pek-lī-hêng)8 Í-sek-lia̍t khòaⁿ-kìⁿ Iok-sek nn̄g ê kiáⁿ ,  chiū kóng ,  Che sī chī-chūi?9 Iok-sek kā in lāu-pē kóng ,  Che sī góa ê kiáⁿ ,  Siōng-tè tī-chia siúⁿ-sù góa-ê ,  Kóng ,  Chhiáⁿ lí chhōa in óa-kūn góa ;  góa beh kā in chiok-hok , 10 Í-sek-lia̍t nî-lāu ,  ba̍k-chiu hoe bōe khòaⁿ-kìⁿ ;  Iok-sek chhōa in kūn-óa i ê bīn-chêng ,  i chiū kā in chim-chhùi phō in , 11 Í-sek-lia̍t kā Iok-sek kóng ,  Góa bô phah-sǹg ōe kìⁿ-tio̍h lí ê bīn ;  taⁿ Siōng-tè koh hō͘ góa khòaⁿ-tio̍h lí ê kiáⁿ , 12 Iok-sek chiong nn̄g ê kiáⁿ tùi i nn̄g ê kha-thâu-u-tiong chhōa-chhut-lâi ;  pún-sin chiū phak-lo̍h tōe pài , 13 Āu-lâi Iok-sek koh khan in nn̄g-ê ,  chiàⁿ-chhiú khan Í-hoat-liân ǹg Í-sek-lia̍t ê tò-chhiú ,  tò-chhiú khan Má-ná-se ǹg Í-sek-lia̍t ê chiàⁿ-chhiú ,  chhōa in kūn-óa i , 14 Í-sek-lia̍t chhun chiàⁿ-chhiú hōaⁿ Í-hoat-liân ê thâu-khak ,  i sī tē-jī-ê ,  koh phah-chhe ēng tò-chhiú hōaⁿ Má-ná-se ê thâu-khak ,  Má-ná-se pún sī tōa-kiáⁿ , 15 I chiū kā Iok-sek chiok-hok kóng ,  Goān góa ê chó͘ A-pek-la̍h-hán ,  kap góa ê pē Í-sat ,  só͘ kiâⁿ tī I bīn-chêng ê Siōng-tè ,  chiū-sī it-seng pó-iúⁿ góa kàu tī kin-á-ji̍t ê Siōng-tè , 16 kiù-sio̍k góa thoat-lī it-chhè ê hoān-lān ,  hit ê Sù-chiá ,  sù-hok hō͘ chí nn̄g ê gín-á ;  goān in kui tī góa ê miâ-ē ,  kap góa chó͘ A-pek-la̍h-hán ,  góa ê pē Í-sat ,  ê miâ-ē ;  koh goān in tī sè-kài-tiong siⁿ-thòaⁿ chin-chōe , 17 Iok-sek khòaⁿ i ê lāu-pē ēng chiàⁿ-chhiú hōaⁿ tī Í-hoat-liân ê thâu-khak ,  bô hoaⁿ-hí ;  chiū tháⁿ i ê lāu-pē ê chhiú ,  beh tùi Í-hoat-liân ê thâu-khak sóa kàu Má-ná-se ê thâu-khak , 18 Iok-sek kā i ê lāu-pē kóng ,  Góa ê pē ah ,  m̄-sī án-ni ;  chit-ê sī tōa-kiáⁿ ,  kiû lí ēng chiàⁿ-chhiú hōaⁿ i ê thâu-khak , 19 I ê lāu-pē m̄-thàn kóng ,  Góa chai ,  góa ê kiáⁿ ,  góa chai ;  i ia̍h beh chiâⁿ-chòe chi̍t-cho̍k ,  ia̍h beh khoah-tōa ;  chóng-sī i ê sió-tī chiong-lâi pí i khah-tōa ;  i ê sió-tī ê hō͘-è beh chiâⁿ-chòe chōe-chōe cho̍k , 20 Tng hit-ji̍t chiū kā in chiok-hok kóng ,  Í-sek-lia̍t lâng beh kí lí lâi chiok-hok lâng kóng ,  Goān Siōng-tè hō͘ lí chhin-chhiūⁿ Í-hoat-liân ,  chhin-chhiūⁿ Má-ná-se chi̍t-iūⁿ ;  tùi án-ni li̍p Í-hoat-liân tī Má-ná-se ê tāi-seng , 21 Í-sek-lia̍t koh kā Iok-sek kóng ,  Góa beh sí lah ;  chóng-sī Siōng-tè beh kap lí tī-teh ,  beh chhōa lín tò-khì lín lia̍t-chó͘ ê tōe , 22 Góa chêng ēng góa ê keng ,  góa ê to ,  tùi A-mô͘-lī lâng ê chhiú chhiúⁿ-lâi hit tè-tōe ,  góa taⁿ hō͘ lí ,  pí lí ê hiaⁿ-tī tit-tio̍h khah-ke , 
