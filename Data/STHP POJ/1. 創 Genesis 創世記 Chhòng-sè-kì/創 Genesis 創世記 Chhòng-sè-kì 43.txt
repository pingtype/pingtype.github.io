1 Hit só͘-chāi ki-hng chin-tōa , 2 In tùi Ai-ki̍p tòa-lâi ê gō͘-kak í-keng chia̍h-liáu ,  in lāu-pē kā in kóng ,  Lín koh khì kā lán tia̍h tām-po̍h bí-niû lâi , 3 Iû-tāi ìn i kóng ,  Hit-lâng chhiat-chhiat hoan-hù goán kóng ,  Lín sió-tī nā bô kap lín saⁿ-kap lâi ,  lín chiū bōe tit-tio̍h kìⁿ góa ê bīn , 4 Lí(Lín) nā chhe goán sió-tī kap goán saⁿ-kap khì ,  goán chiū lo̍h-khì ,  kā lí tia̍h bí-niû , 5 Lí nā m̄ chhe i khì ,  goán chiū m̄ lo̍h-khì ;  in-ūi hit-lâng kā goán kóng ,  Lín sió-tī nā bô kap lín saⁿ-kap lâi ,  lín chiū bōe tit-tio̍h kìⁿ góa ê bīn , 6 Í-sek-lia̍t kóng ,  Lín siáⁿ-sū án-ni hāi góa ,  kā hit-lâng kóng lín iáu ū sió-tī ah?7 In ìn kóng ,  Hit-lâng tì-ì mn̄g goán kap goán chhin-cho̍k ê tāi-chì kóng ,  Lín lāu-pē iáu tī-teh bô? lín iáu ū hiaⁿ-tī bô? goán chiàu i só͘ mn̄g-ê kā i kóng ;  goán thái-thó ōe chai i beh kóng ,  Tio̍h tòa lín sió-tī lo̍h-lâi?8 Iû-tāi koh kā i ê lāu-pē Í-sek-lia̍t kóng ,  Lí chhe gín-á kap góa khì ,  goán chiū khí-sin khì ,  thang hō͘ goán kap lí ,  í-ki̍p goán ê gín-á ,  tit-tio̍h oa̍h ,  bián sí , 9 Góa kā i pó ,  lí thang tùi góa thó ;  góa nā bô chhōa i tò-lâi ,  khiā tī lí ê bīn-chêng ,  góa goān it-seng tam-tng chōe , 10 Lán nā m̄-sī ū iân-chhiân ,  í-keng tē-jī-pái tò-lâi lah , 11 In lāu-pē Í-sek-lia̍t tùi in kóng ,  Nā sī án-ni ,  lín chiū tio̍h án-ni chòe ;  thang chhú chit só͘-chāi tē-it hó ê thó͘-sán ,  jú-hiuⁿ tām-po̍h ,  phang-bi̍t tām-po̍h ,  í-ki̍p hiuⁿ-liāu ,  bu̍t-io̍h ,  húi-chí ,  hēng-jîn ,  lóng siu tī khì-kū lāi ;  tòa-khì sàng hit-lâng , 12 Koh tio̍h tòa gûn têng-pē ,  ia̍h tio̍h chiong lín pò͘-tē-kháu ,  i hêng lín ê gûn ,  tòa tò-tńg khì hō͘-i ;  hit-ê kiám-chhái sī sit-chhò ; 13 ia̍h chhōa lín sió-tī khí-sin ,  khì koh kìⁿ hit-lâng , 14 To̍k-to̍k goān choân-lêng ê Siōng-tè hō͘ lín tī hit-lâng ê bīn-chêng tit-tio̍h lîn-bín ;  chiong lín hit ê hiaⁿ-tī kap Piān-ngá-bín kau lín ;  góa nā sit-lo̍h góa ê kiáⁿ ,  ia̍h tio̍h hō͘ i sit-lo̍h chiū-sī , 15 Tùi hit-tia̍p in tòa hiah ê lé-mi̍h ,  ia̍h tòa gûn têng-pē ,  koh chhōa Piān-ngá-bín ,  khí-sin lo̍h-khì Ai-ki̍p ;  khiā tī Iok-sek ê bīn-chêng , 16 Iok-sek khòaⁿ-kìⁿ Piān-ngá-bín kap in saⁿ-kap lâi ,  chiū tùi koán-ke-ê kóng ,  Chhōa chiah ê lâng khì chhù-lāi ,  thâi cheng-siⁿ ,  pī-pān iân-sia̍h ;  in-ūi ji̍t-tàu ,  chiah ê lâng beh kap góa saⁿ-kap chia̍h , 17 Hit-lâng chiū chiàu Iok-sek ê ōe khì kiâⁿ ;  chhōa in hiah ê lâng ji̍p Iok-sek ê chhù , 18 Hiah ê lâng ,  in-ūi hō͘ i chhōa kàu Iok-sek ê chhù ,  chiū kiaⁿ-hiâⁿ ;  kóng ,  Chhōa lán kàu chia ,  tek-khak sī in-ūi thâu-chi̍t-pái hêng lán tī pò͘-tē-lāi ê gûn ,  beh chhē lán ê khang-phāng ,  hē chhiú hāi lán ,  kiông-kiông lia̍h lán chòe lô͘-po̍k ,  chhiúⁿ lán ê lû , 19 In chiū óa-kūn Iok-sek ê koán-ke-ê ,  tī chhù-mn̂g-kháu kap i kóng-ōe , 20 kóng ,  Góa ê chú ah ,  goán thâu-pái lo̍h-lâi ,  si̍t-chāi sī beh tia̍h bí-niû ; 21 āu-lâi kàu hioh-mî ê só͘-chāi ,  khui goán ê pò͘-tē ,  bô phah-sǹg ,  goán ta̍k-lâng ê gûn chiok-sò͘ iû-goân tī ta̍k-lâng ê pò͘-tē-kháu ;  taⁿ goán ū koh tòa-lâi ;  goán lēng-gōa ū koh tòa gûn beh lâi tia̍h bí-niû ; 22 goán m̄-chai chī-chūi chiong goán ê gûn hē tī goán ê pò͘-tē-lāi , 23 Koán-ke-ê kóng ,  Chòe lín an-sim ,  bián kiaⁿ ;  sī lín ê Siōng-tè ,  kap lín lāu-pē ê Siōng-tè ,  siúⁿ-sù lín châi-pó tī lín ê pò͘-tē-lāi ;  lín ê gûn góa í-keng siu-liáu ,  Chiū chhōa Se-biān chhut-lâi hō͘ in , 24 Hit-lâng chiū chhōa hiah ê lâng ji̍p Iok-sek ê chhù ,  phâng chúi hō͘ in ,  in chiū sóe kha ;  koh the̍h chháu-liāu chhī in ê lû , 25 In chiū pī-pān hiah ê lé-mi̍h ,  thèng-hāu Iok-sek ji̍t-tàu tò-lâi ;  in-ūi in thiaⁿ-kìⁿ beh tī-hia chia̍h , 26 Iok-sek tò-lâi kàu chhù ,  in chiū chiong só͘ tòa-lâi ê lé-mi̍h the̍h ji̍p chhù sàng-i ;  koh phak tī tōe-ni̍h pài i , 27 Iok-sek mn̄g in pêng-an ;  koh kóng ,  Lín ê lāu-pē ,  chiū-sī lín só͘ kóng hit ê lāu-lâng ,  pêng-an mah? i iáu tī-teh mah?28 In ìn kóng ,  Lí ê lô͘-po̍k ,  goán ê lāu-pē ,  pêng-an ,  i iáu tī-teh ;  in chiū àⁿ-thâu pài i , 29 Iok-sek kia̍h-ba̍k khòaⁿ-kìⁿ i tâng-bú ê sió-tī ,  Piān-ngá-bín ;  chiū kóng ,  Lí só͘ kā góa kóng soah-bé sió-tī ,  sī chit-ê mah? Koh kóng ,  Sòe-kiáⁿ ,  goān Siōng-tè si-un hō͘ lí , 30 Iok-sek thiàⁿ sió-tī ê chêng tōa siū kek-tōng ;  chiū kóaⁿ-kín chhē chi̍t-ūi thang thî-khàu ;  ji̍p i ê pâng-keng thî-khàu ; 31 āu-lâi sóe-bīn chhut-lâi ,  bián-kióng lún-teh ;  hoan-hù khui-toh , 32 In chiū ūi Iok-sek lēng-gōa pâi chi̍t tè toh ,  ūi hiah ê lâng koh pâi chi̍t tè ,  ia̍h ūi kap Iok-sek saⁿ-kap chia̍h ê Ai-ki̍p lâng lēng-gōa pâi chi̍t-tè ;  in-ūi Ai-ki̍p lâng bōe thang kap Hi-pek-lâi lâng saⁿ-kap chia̍h ,  che sī Ai-ki̍p lâng só͘ iàm-ò͘ⁿ , 33 Hiah ê lâng chē tī i ê bīn-chêng ,  tōa-sòe chiàu in nî-hè ê chhù-sū ;  hiah ê lâng tāi-ke gông-ngia̍h , 34 Iok-sek chiong i bīn-chêng ê chia̍h-mi̍h ,  pun hō͘ in ;  to̍k-to̍k Piān-ngá-bín só͘ tit-tio̍h-ê ,  pí pa̍t-lâng gō͘-pē chōe ;  in chiū lim chiú ,  kap Iok-sek saⁿ-kap iàn-lo̍k , 
