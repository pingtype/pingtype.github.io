1 Chiah ê tāi-chì í-āu ,  Siōng-tè chhì A-pek-la̍h-hán ,  kiò i kóng ,  A-pek-la̍h-hán ;  i ìn kóng ,  Góa tī-chia , 2 Siōng-tè kóng ,  Lí tòa lí ê kiáⁿ ,  chiū-sī lí to̍k-siⁿ ê kiáⁿ ,  lí só͘ thiàⁿ ê Í-sat ,  khì Mô͘-lī-a ê tōe ,  Góa só͘ beh chí-sī lí ê soaⁿ ;  tī-hia chiong i hiàn-chòe sio-chè , 3 A-pek-la̍h-hán thàu-chá khí-lâi ,  pī-pān lû ,  tòa i ê nn̄g ê siàu-liân lâng ,  kap i ê kiáⁿ Í-sat ;  ia̍h phòa sio-chè ê chhâ ;  chiū khí-sin khì Siōng-tè só͘ chí-sī i ê tōe , 4 Kàu tē-saⁿ ji̍t ,  A-pek-la̍h-hán kia̍h-ba̍k hn̄g-hn̄g khòaⁿ hit ê só͘-chāi , 5 A-pek-la̍h-hán tùi i ê siàu-liân lâng kóng ,  Lín kap lû tiàm chia thèng-hāu ,  góa kap gín-á khì hia kèng-pài ,  chiū tò-lâi lín chia , 6 A-pek-la̍h-hán chiong sio-chè ê chhâ hē tī i ê kiáⁿ Í-sat ê sin-chiūⁿ ,  ka-kī ê chhiú kia̍h hé kap to ;  tùi hit-tia̍p nn̄g-lâng saⁿ-kap kiâⁿ , 7 Í-sat kā i ê lāu-pē A-pek-la̍h-hán kóng ,  Pē ah ;  i kóng ,  Góa ê kiáⁿ ,  góa tī-chia ,  I kóng ,  Lí khòaⁿ ,  hé kap chhâ lóng ū ;  chóng-sī sio-chè ê iûⁿ-á tī tah-lo̍h?8 A-pek-la̍h-hán kóng ,  Góa ê kiáⁿ ,  Siōng-tè beh ka-kī pī-pān sio-chè ê iûⁿ-á ;  tùi hit-tia̍p nn̄g-lâng saⁿ-kap kiâⁿ , 9 In kàu Siōng-tè chí-sī i ê só͘-chāi ;  A-pek-la̍h-hán tī-hia khí tôaⁿ ,  chiong chhâ pâi-hó ,  pa̍k i ê kiáⁿ Í-sat ,  hē tī tôaⁿ-ni̍h ê chhâ-téng , 10 A-pek-la̍h-hán chiū chhun-chhiú kia̍h-to ,  beh thâi i ê kiáⁿ , 11 Iâ-hô-hoa ê sù-chiá tùi thiⁿ kiò i kóng ,  A-pek-la̍h-hán ,  A-pek-la̍h-hán ;  i ìn kóng ,  Góa tī-chia , 12 Sù-chiá kóng ,  Lí m̄-thang tī chit ê gín-á ê sin-chiūⁿ hē-chhiú ,  ia̍h m̄-thang tùi i cháiⁿ-iūⁿ chòe ;  in-ūi góa taⁿ chai lí sī kèng-ùi Siōng-tè ,  ia̍h bô chiong lí ê kiáⁿ ,  chiū-sī lí to̍k-siⁿ-ê ,  lâu-teh ,  m̄-hō͘ góa , 13 A-pek-la̍h-hán kia̍h-ba̍k khòaⁿ ,  khòaⁿ-kìⁿ āu-bīn ū chi̍t chiah iûⁿ-káng ,  kak tîⁿ tī kui-phō ê chhiū-á ;  A-pek-la̍h-hán chiū khì lia̍h hit chiah iûⁿ-káng lâi ,  hiàn chòe sio-chè ,  lâi thòe i ê kiáⁿ , 14 A-pek-la̍h-hán miâ hit ê só͘-chāi kiò Iâ-hô-hoa-í-le̍k ;  kàu kin-á-ji̍t lâng iáu teh kóng ,  Tī Iâ-hô-hoa ê soaⁿ beh pī-pān , 15 Iâ-hô-hoa ê sù-chiá tē-jī pái tùi thiⁿ kiò A-pek-la̍h-hán kóng , 16 Iâ-hô-hoa kóng ,  Lí í-keng kiâⁿ chit ê sū ,  bô lâu lí ê kiáⁿ ,  chiū-sī lí to̍k-siⁿ ê kiáⁿ ,  Góa chiū kí ka-kī chiù-chōa kóng , 17 Góa sù-hok beh sù-hok lí ,  ke-thiⁿ beh ke-thiⁿ lí ê hō͘-è ,  chhin-chhiūⁿ thiⁿ-téng ê chhiⁿ ,  hái-piⁿ ê soa ;  lí ê hō͘-è beh tit-tio̍h chiah ê tùi-te̍k ê koan-ài , 18 Koh tōe-chiūⁿ bān-pang beh in-ūi lí ê hō͘-è tit-tio̍h hok-khì ;  in-ūi lí thiaⁿ-thàn Góa ê ōe , 19 Tùi hit-tia̍p A-pek-la̍h-hán tò-lâi i hiah ê siàu-liân lâng hia ;  in chiū saⁿ-kap khí-sin khì Pia̍t-sī-pa ,  A-pek-la̍h-hán chiū tiàm tī Pia̍t-sī-pa , 20 Chiah ê tāi-chì liáu-āu ,  ū lâng kā A-pek-la̍h-hán kóng ,  Bi̍t-ka kā lí ê sió-tī Ná-ho̍k siⁿ-kiáⁿ ; 21 tōa-ê O͘-su ,  sió-tī Pò͘-su ,  kap A-lân ê lāu-pē ,  Ki-bó͘-lī ; 22 kap Ki-siat ,  Hap-só ,  Pit-ta̍t ,  Ek-la̍h ,  Pí-thó͘-lī ,  (Pí-thó͘-lī siⁿ Lī-pek-ka)23 Chí poeh-lâng lóng sī Bi̍t-ka kā A-pek-la̍h-hán ê sió-tī Ná-ho̍k siⁿ-ê , 24 Ná-ho̍k ê sòe-î ,  miâ Liû-má ,  siⁿ Thê-pat ,  Ka-hâm ,  Tha-hat ,  kap Má-ka , 
