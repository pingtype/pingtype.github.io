1 Siōng-tè kì-tit Ná-a ,  kap it-chhè ê oa̍h-mi̍h ,  í-ki̍p kap i tī tōa-chûn it-chhè ê cheng-siⁿ ;  Siōng-tè hō͘ hong chhe tōe ,  chúi chiū chiām-chiām siau-si̍h , 2 Chhim-ian ê chúi-goân ,  kap thiⁿ ê khang-khiah ,  lóng koaiⁿ-ba̍t ;  thiⁿ-ni̍h ê hō͘ ia̍h soah , 3 Chúi tùi tōe-chiūⁿ ti̍t-ti̍t thè ;  chi̍t-pah gō͘-cha̍p ji̍t āu ,  chúi chiū chiām-chiām siau , 4 Chhit-ge̍h cha̍p chhit ji̍t ,  chûn khòa tī A-la̍h-lia̍p ê soaⁿ , 5 Chúi koh chiām-chiām siau ,  ti̍t-ti̍t kàu cha̍p-ge̍h ,  Cha̍p-ge̍h chhoe-it ji̍t ,  soaⁿ-thâu chiah chhut-hiān , 6 Kè sì-cha̍p ji̍t ,  Ná-a khui i só͘ chòe tōa-chûn ê thang-á ; 7 pàng chi̍t chiah o͘-a chhut-khì ;  o͘-a pe-lâi pe-khì ,  ti̍t-ti̍t kàu tōe-chiūⁿ ê chúi ta , 8 I koh pàng chi̍t chiah chíⁿ-á chhut-khì ,  beh khòaⁿ chúi tùi tōe-chiūⁿ thè á-bē , 9 Chóng-sī chíⁿ-á chhē bô hioh-kha ê só͘-chāi ,  chiū tò-tńg lâi tōa-chûn Ná-a hia ;  in-ūi piàn-tōe-bīn iáu ū chúi ;  Ná-a chhun-chhiú chih i ,  lia̍h ji̍p tōa-chûn , 10 I koh thèng-hāu chhit-ji̍t ,  koh pàng chíⁿ-á chhut tōa-chûn , 11 Kàu ê-hng chíⁿ-á tò-lâi i hia ,  chhùi kā chi̍t-hio̍h sin ê kaⁿ-ná-hio̍h ;  Ná-a chiah chai chúi tùi tōe-chiūⁿ thè lah , 12 I koh thèng-hāu chhit-ji̍t ,  pàng chíⁿ-á chhut-khì ;  chíⁿ-á lóng bô koh tò-lâi , 13 Kàu Ná-a la̍k-pah liân chi̍t hè ,  chiaⁿ-ge̍h chhoe-it ji̍t ,  tōe-chiūⁿ ê chúi lóng ta ;  Ná-a chiū hian-khui tōa-chûn ê kòa ,  lâi khòaⁿ ;  chiū khòaⁿ-kìⁿ tōe-bīn í-keng ta , 14 Jī-ge̍h jī-chhit-ji̍t ,  thô͘-tōe lóng ta , 15 Siōng-tè tùi Ná-a kóng , 16 Lí kap lí ê bó͘ ,  lí ê kiáⁿ ,  lí ê sim-pū ,  lóng tio̍h chhut tōa-chûn , 17 Tī lí hia kìⁿ-ū jio̍k-thé ê oa̍h-mi̍h ,  chiū-sī pe-chiáu ,  cheng-siⁿ ,  kap it-chhè sô tī tōe-chiūⁿ ê thâng-thōa ,  lóng tio̍h tòa in chhut ;  hō͘ in heng-ōng tī tōe-ni̍h ,  siⁿ-thòaⁿ chin-chōe , 18 Tùi hit-tia̍p Ná-a kap i ê kiáⁿ ,  i ê bó͘ ,  i ê sim-pū ,  lóng chhut-lâi , 19 It-chhè ê cháu-siù ,  it-chhè ê thâng-thōa ,  it-chhè ê pe-chiáu ,  kìⁿ-nā tōe-chiūⁿ só͘ ū ê tōng-bu̍t ,  kok chiàu i ê cho̍k-lūi ,  ia̍h lóng chhut tōa-chûn , 20 Ná-a ūi-tio̍h Iâ-hô-hoa khí chi̍t chō tôaⁿ ;  tùi ta̍k-iūⁿ chheng-khì ê cheng-siⁿ ,  ta̍k-iūⁿ chheng-khì ê pe-chiáu ,  chhú lâi hiàn tī tôaⁿ-téng chòe sio-chè , 21 Iâ-hô-hoa phīⁿ i ê phang-bī ;  Iâ-hô-hoa sim-lāi chiū kóng ,  Góa bô koh in-ūi lâng ê iân-kò͘ chiù-chó͘ tōe ,  in-ūi lâng tùi sòe-hàn ê sî ,  sim só͘ siūⁿ chiū pháiⁿ ;  Góa bô beh chiàu Góa só͘ ū kiâⁿ-ê ,  koh bia̍t kok-chéng ê oa̍h-mi̍h , 22 Tōe iáu tī-teh ê sî ,  chai-chèng siu-sêng ,  kôaⁿ joa̍h ,  tang-thiⁿ ,  hē-thiⁿ ,  ji̍t mî ,  lóng bô hioh , 
