1 Tng Àm-la̍h-hui chòe Sī-ná ông ,  A-lio̍k chòe Í-la̍h-sat ông ,  Ki-tāi-ló-má chòe Í-lân ông ,  Thê-ta̍t chòe Ko-ìn ông ê sî , 2 in lâi kong-kek Só͘-to-má ông Pí-la̍h ,  Gô-mô͘-la̍h ông Pí-sa ,  Ap-má ông Sī-la̍p ,  Sé-phian ông Sī-bí-pia̍t ,  í-ki̍p Pí-la̍h ông (Pí-la̍h chiū-sī Só-jíⁿ)3 In lóng chū-hōe tī Se-têng ê soaⁿ-kok ;  Se-têng soaⁿ-kok chiū-sī Iâm-hái , 4 In ho̍k-sāi Ki-tāi-ló-má cha̍p-jī nî kú ;  kàu cha̍p-saⁿ-nî pōe-poān , 5 Cha̍p-sì-nî Ki-tāi-ló-má ,  kap tâng hōe-bêng chiah ê ông ,  lóng lâi ,  tī A-te̍k-lu̍t-ka-lêng thâi-iâⁿ Lí-hoa̍t-im lâng ,  tī Hâm So͘-se lâng ,  tī Sa-bî-ki-lia̍t-têng Í-bí lâng , 6 tī Hô-lī lâng ê Se-jíⁿ soaⁿ Hô-lī lâng ,  kàu kūn tī khòng-iá ê Í-le̍k-pa-lân , 7 In tò-tńg kàu An-bi̍t-pa ,  chiū-sī Ka-te-su ,  kong-kek A-má-le̍k choân-tōe ,  kap khiā-khí tī Hap-sé-sūn-tha-má ê A-mô͘-lī lâng , 8 Tùi hit-tia̍p Só͘-to-má ông ,  Gô-mô͘-la̍h ông ,  Ap-má ông ,  Sé-phian ông ,  Pí-la̍h ông ,  (Pí-la̍h chiū-sī Só-jíⁿ) ,  lóng chhut-lâi tī Se-têng ê soaⁿ-kok pâi-tīn ,  kap in kau-chiàn ; 9 chiū-sī kap Í-lân ông Ki-tāi-ló-má ,  Ko-ìn ông Thê-ta̍t ,  Sī-ná ông Àm-la̍h-hui ,  Í-la̍h-sat ông A-lio̍k kau-chiàn ;  sì ê ông tùi-te̍k gō͘ ê ông , 10 Se-têng soaⁿ-kok lóng sī chio̍h-iû khiⁿ ;  Só͘-to-má Gô-mô͘-la̍h chiah ê ông tô-cháu ,  poa̍h tī-hia ;  kî-û-ê cháu chiūⁿ-soaⁿ , 11 In chiū chiong Só͘-to-má Gô-mô͘-la̍h ê châi-bu̍t ,  í-ki̍p in ê kan-niû lóng chhiúⁿ ,  chòe in khì , 12 Koh chiong A-pek-lân ê ti̍t Lô-tek ,  kap i ê châi-bu̍t chhiúⁿ-khì ;  hit-sî Lô-tek tòa tī Só͘-to-má , 13 Ū chi̍t ê tô-cháu ê lâng lâi kā Hi-pek-lâi lâng A-pek-lân kóng ;  hit-sî A-pek-lân khiā-khí tī A-mô͘-lī lâng Bān-lī ê siōng-chhiū hit só͘-chāi ,  Bān-lī kap Í-si̍t-kok kap A-nái lóng sī hiaⁿ-tī ,  ū kap A-pek-lân liân-bêng , 14 A-pek-lân thiaⁿ-kìⁿ i ê ti̍t hō͘ lâng lia̍h-khì ,  chiū chhōa seng-ióng tī i ê ke-ni̍h cheng-liān ê chòng-teng ,  saⁿ-pah cha̍p-poeh lâng ,  tui-jip kàu Tàn , 15 I kap i ê lô͘-po̍k thàu-mî pun-tūi ,  kong-kek-in ;  tui kàu Tāi-má-sek tò-pêng ê Hô-pa , 16 Chiong it-chhè ê châi-bu̍t chhiúⁿ tò-tńg ,  liân i ê ti̍t-á Lô-tek kap i ê châi-bu̍t ,  í-ki̍p hū-lú peh-sìⁿ ,  ia̍h lóng chhiúⁿ tò-tńg , 17 A-pek-lân thâi-iâⁿ Ki-tāi-ló-má ,  í-ki̍p kap i chòe-tīn chiah ê ông ,  tò-lâi ê sî ,  Só͘-to-má ông chhut-lâi ,  kàu Sa-bí ê soaⁿ-kok ,  ngiâ-chih i ;  Sa-bí ê soaⁿ-kok chiū-sī Ông ê soaⁿ-kok , 18 Ia̍h ū Sat-léng ông Be̍k-ki-sé-tek tòa piáⁿ kap chiú chhut-lâi ;  i sī Chì-koâiⁿ[ê] Siōng-tè ê chè-si ; 19 chiok-hok i kóng ,  Goān thiⁿ-tōe ê Chú ,  Chì-koâiⁿ ê Siōng-tè sù-hok A-pek-lân , 20 Chì-koâiⁿ ê Siōng-tè chiong tùi-te̍k kau tī lí ê chhiú ,  eng-kai o-ló I ,  A-pek-lân chiong lóng-chóng só͘ tit-tio̍h-ê ,  cha̍p-hūn the̍h chi̍t-hūn hō͘ i , 21 Só͘-to-má ông kā A-pek-lân kóng ,  Chiong lâng kui góa ;  mi̍h lóng hō͘ lí , 22 A-pek-lân kā Só͘-to-má ông kóng ,  Góa ū kí thiⁿ-tōe ê Chú Chì-koâiⁿ ê Siōng-tè Iâ-hô-hoa lâi chiù-chōa , 23 hoān-nā lí ê mi̍h ,  chiū chi̍t tiâu sòaⁿ chi̍t tiâu ôe-tòa ,  góa lóng m̄-the̍h ,  bián-tit lí kóng ,  Góa hō͘ A-pek-lân hó-gia̍h ; 24 chí-ū siàu-liân lâng só͘ chia̍h ê ,  í-ki̍p kap góa tâng-kiâⁿ ê lâng A-nái ,  Í-si̍t-kok ,  Bān-lī ,  só͘ èng-tit ê hūn-gia̍h ,  thang chhut-chāi in the̍h , 
