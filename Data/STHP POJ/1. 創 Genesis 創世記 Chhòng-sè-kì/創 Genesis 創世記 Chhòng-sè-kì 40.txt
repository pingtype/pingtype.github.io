1 Chiah ê tāi-chì í-āu ,  Ai-ki̍p ông ê chiú-chèng kap tû-pâng tek-chōe in ê chú Ai-ki̍p ông , 2 Hoat-ló siū-khì i nn̄g ê jîn-sîn ,  chiū-sī chiú-chèng-tiúⁿ kap tû-pâng-tiúⁿ , 3 chiong in koaiⁿ tī sī-ōe-tiúⁿ hú-lāi ê kaⁿ ,  chiū-sī Iok-sek siū koaiⁿ ê só͘-chāi , 4 Sī -ōe-tiúⁿ chiong in kau-tài Iok-sek ,  i chiū su-hāu in ;  in chiū tī kaⁿ-lāi ū hiah-kú , 5 Siū-koaiⁿ tī kaⁿ-ê ,  Ai-ki̍p ông ê chiú-chèng kap tû-pâng ,  nn̄g-lâng tâng chi̍t-mî kok bāng-kìⁿ chi̍t ê bāng ,  lóng chiàu ta̍k ê bāng ê ì-gī lâi bāng , 6 Kàu thiⁿ-kng ,  Iok-sek ji̍p-khì in hia ,  khòaⁿ-kìⁿ in ū iu-būn ê khoán-sit , 7 I chiū mn̄g Hoat-ló nn̄g ê jîn-sîn ,  chiū-sī kap i pîⁿ-pîⁿ koaiⁿ tī chú-lâng hú-lāi-ê ,  kóng ,  Kin-á-ji̍t lín siáⁿ-sū bīn tài-iu-iông?8 In kā i kóng ,  Goán ta̍k-lâng bāng-kìⁿ chi̍t ê bāng ,  bô lâng thang oân ,  Iok-sek kā in kóng ,  Oân-bāng kiám-m̄-sī chāi tī Siōng-tè mah? chhiáⁿ lín kā góa kóng , 9 Chiú-chèng chiū tùi Iok-sek pâi-lia̍t i ê bāng ,  kóng ,  Góa bāng-tiong khòaⁿ-kìⁿ ū chi̍t châng phû-tô-chhiū tī góa ê bīn-chêng ; 10 chhiū-téng ū saⁿ-ki ,  chhin-chhiūⁿ ū hoat-gê khui-hoe ;  i ê pha kiat-chiâⁿ se̍k ê phû-tô , 11 Hoat-ló ê poe tī góa ê chhiú-lāi ,  góa chiū the̍h phû-tô ,  ni̍h i tī Hoat-ló ê poe-lāi ,  chiong poe phâng kau Hoat-ló ê chhiú , 12 Iok-sek kā i kóng ,  Lí ê bāng sī án-ni oân ;  saⁿ-ki chiū-sī saⁿ-ji̍t ; 13 koh saⁿ-ji̍t ,  Hoat-ló beh kú-khí lí ê thâu ,  ho̍k-tò lí ê koaⁿ-chit ;  Hoat-ló ê chiú-poe beh iû-goân hē tī lí ê chhiú ,  chhin-chhiūⁿ chêng chòe i ê chiú-chèng chi̍t-iūⁿ , 14 Lí nā tek-chì ê sî ,  tio̍h kì-liām góa ,  si-un hō͘ góa ;  tī Hoat-ló ê bīn-chêng thòe góa kóng chi̍t siaⁿ ;  kiù góa chhut chit ê kaⁿ , 15 Góa si̍t-chāi sī tùi Hi-pek-lâi lâng ê tōe siū-bōe-lâi-ê ;  góa tī-chia ia̍h bô chòe-chhut sím-mi̍h ,  hō͘ in kā góa koaiⁿ-lo̍h kaⁿ , 16 Tû-pâng khòaⁿ-kìⁿ bāng oân-liáu hó ,  chiū kā Iok-sek kóng ,  Góa ia̍h tī góa ê bāng-tiong khòaⁿ ,  tī góa ê thâu-khak-téng ū saⁿ-kheng pek ê piáⁿ ; 17 téng-bīn hit-kheng ū tóe Hoat-ló só͘ chia̍h ta̍k-hō pek ê mi̍h ;  ū chiáu lâi teh góa thâu-khak-téng kheng-lāi ê mi̍h , 18 Iok-sek ìn i kóng ,  Lí ê bāng sī án-ni oân ;  saⁿ khia kheng sī saⁿ-ji̍t ; 19 koh saⁿ-ji̍t ,  Hoat-ló beh kú-khí lí ê thâu-khak lī-khui lí ,  tiàu lí tī chhâ-ni̍h ;  beh ū pe-chiáu lâi teh lí sin-khu ê bah , 20 Kàu tē-saⁿ ji̍t ,  sī Hoat-ló ê siⁿ-ji̍t ,  i ūi chèng jîn-sîn pâi-siat iân-sia̍h ;  tī chiah ê jîn-sîn ê tiong-kan ,  thâi-kú chiú-chèng kap tû-pâng ; 21 hō͘ chiú-chèng-tiúⁿ ho̍k-tò koaⁿ-chit ;  i iû-goân phâng-poe tī Hoat-ló ê chhiú ; 22 chóng-sī chiong tû-pâng-thâu tiàu-khí-lâi ;  tú-tú chiàu Iok-sek só͘ kā in oân-ê , 23 Nā-sī chiú-chèng-tiúⁿ bô liām-tio̍h Iok-sek ,  kéng-jiân bōe-kì-tit i , 
