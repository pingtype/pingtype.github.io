1 Ngá-kok khí-sin ,  kàu tang-hng ê lâng ê tōe ; 2 khòaⁿ-kìⁿ chhân-ni̍h ū chi̍t kháu chíⁿ ,  ū saⁿ tīn iûⁿ tó tī chíⁿ-piⁿ ,  in-ūi lâng hō͘ iûⁿ-kûn lim ,  lóng sī ēng hit ê chíⁿ ê chúi ;  chíⁿ-chhùi ēng tōa chio̍h khàm , 3 Pêng-sî iûⁿ-kûn chū-chi̍p tī-hia ,  lâng chiū chiong chio̍h-thâu sóa lī chíⁿ-chhùi ,  hō͘ iûⁿ lim chúi ;  chiah koh chiong chio̍h-thâu sóa kàu goân-ūi , 4 Ngá-kok tùi in kóng ,  Hiaⁿ-tī ah ,  tùi tah-lo̍h lâi? in kóng ,  Goán tùi Hap-lân lâi , 5 Mn̄g in kóng ,  Ná-hok ê sun La̍h-pan ,  lín bat i mah?6 kóng ,  Bat-i ,  Koh tùi in kóng ,  I pêng-an mah? kóng ,  Pêng-an ,  Lí khòaⁿ ,  i ê cha-bó͘-kiáⁿ La̍h-kiat chhōa i ê iûⁿ-kûn teh lâi , 7 Kóng ,  Ji̍t iáu koâiⁿ ,  cheng-siⁿ chū-chi̍p ê sî bē kàu ,  m̄-ta̍t-tio̍h hō͘ iûⁿ lim chúi ,  koh khì chhī , 8 In kóng ,  Goán bōe-ōe ,  tio̍h thèng-hāu chōe-chōe tīn lóng chū-chi̍p ,  lâng sóa chio̍h lī-khui chíⁿ-chhùi ,  chiah thang hō͘ iûⁿ lim , 9 Ngá-kok teh kap in kóng-ōe ê sî ,  La̍h-kiat chhōa in lāu-pē ê iûⁿ lâi ;  in-ūi sī i teh kò͘ , 10 Ngá-kok khòaⁿ-kìⁿ bú-kū La̍h-pan ê cha-bó͘-kiáⁿ La̍h-kiat ,  kap bú-kū La̍h-pan ê iûⁿ-kûn ,  chiū chìn-chêng chiong chio̍h sóa lī chíⁿ-chhùi ,  hō͘ in bú-kū La̍h-pan ê iûⁿ-kûn lim , 11 Ngá-kok kā La̍h-kiat chim-chhùi ,  khui-siaⁿ khàu , 12 Ngá-kok koh kā La̍h-kiat kóng i sī in lāu-pē ê gōe-seng ,  sī Lī-pek-ka ê kiáⁿ ;  La̍h-kiat chiū cháu-khì kā in lāu-pē kóng , 13 La̍h-pan thiaⁿ-kìⁿ gōe-seng Ngá-kok ê siau-sit ,  chiū cháu-khì ngiâ-chih-i ,  phō-i ,  kap i chim-chhùi ;  chhōa i kàu in tau ;  Ngá-kok chiong it-chhè ê sū-chêng kā La̍h-pan kóng , 14 La̍h-pan kā Ngá-kok kóng ,  Lí si̍t-chāi sī góa ê kut-jio̍k ,  I chiū kap i tòa chi̍t-ge̍h-ji̍t , 15 La̍h-pan kā Ngá-kok kóng ,  Lí sui-jiân sī góa ê chhin-chhek ,  kiám thang pe̍h-pe̍h chòe góa ê kang ;  chhiáⁿ kā góa kóng ,  lí beh sím-mi̍h kang-chîⁿ , 16 La̍h-pan ū nn̄g ê cha-bó͘-kiáⁿ ,  tōa-ê miâ-kiò Lī-a ,  sòe-ê miâ-kiò La̍h-kiat , 17 Lī-a ba̍k-chiu khah-su ,  La̍h-kiat siⁿ-chòe hó-khòaⁿ , 18 Ngá-kok thiàⁿ La̍h-kiat ,  chiū kóng ,  Góa goān ūi-tio̍h lí sòe ê cha-bó͘-kiáⁿ La̍h-kiat ,  kā lí chòe-kang chhit-nî , 19 La̍h-pan kóng ,  Chiong i kè hō͘ lí ,  khah-hó hō͘ pa̍t-lâng ;  lí kap góa tòa , 20 Ngá-kok chiū ūi-tio̍h La̍h-kiat kā i chòe kang chhit-nî ;  in-ūi chhim-thiàⁿ i ,  khòaⁿ-chòe kúi-nā ji̍t , 21 Ngá-kok tùi La̍h-pan kóng ,  Ji̍t-kî í-keng móa ,  kiû lí chiong góa ê bó͘ hō͘ góa ,  góa thang kap i tâng-pâng , 22 La̍h-pan chū-chi̍p hit só͘-chāi ê chèng-lâng ,  pān iân-sia̍h chhiáⁿ in , 23 Kàu ji̍t àm ,  La̍h-pan chiong i ê cha-bó͘-kiáⁿ Lī-a ,  sàng lâi hō͘ i ;  Ngá-kok chiū kap i tâng-pâng , 24 La̍h-pan chiong i ê lú-pī Sek-phàⁿ hō͘ i ê cha-bó͘-kiáⁿ Lī-a chòe lú-pī , 25 Kàu thiⁿ-kng ,  chi̍t-ē khòaⁿ-kìⁿ sī Lī-a ,  chiū tùi La̍h-pan kóng ,  Lí kā góa chòe-ê ,  sī sím-mi̍h? Góa kā lí chòe-kang ,  kiám-m̄-sī ūi-tio̍h La̍h-kiat mah? lí siáⁿ-sū phiàn góa?26 La̍h-pan kóng ,  Bē kè tōa-ê tāi-seng kè sòe-ê ,  tī goán chia bô lâng án-ni chòe , 27 Lí kap chit-ê tio̍h móa chhit-ji̍t ;  goán chiū chiong hit-ê ia̍h kè hō͘ lí ;  lí ūi-tio̍h i koh kā góa chòe kang chhit-nî , 28 Ngá-kok chiū chiàu án-ni kiâⁿ ;  kap chit-ê móa chhit-ji̍t ;  i chiū chiong i ê cha-bó͘-kiáⁿ ,  La̍h-kiat ,  hō͘ i chòe-bó͘ , 29 La̍h-pan chiong i ê lú-pī Phek-la̍h ,  hō͘ i ê cha-bó͘-kiáⁿ La̍h-kiat chòe lú-pī , 30 Ngá-kok ia̍h kap La̍h-kiat tâng-pâng ,  koh thiàⁿ La̍h-kiat iâⁿ-kè Lī-a ;  chiū koh kā La̍h-pan chòe-kang chhit-nî , 31 Iâ-hô-hoa khòaⁿ Lī-a bô tek-thióng ,  chiū hō͘ i hoâi-īn ;  to̍k-to̍k La̍h-kiat bô , 32 Lī-a hoâi-īn siⁿ-kiáⁿ ,  chiū kā i hō-miâ Liû-piān ;  in-ūi kóng ,  Iâ-hô-hoa khòaⁿ-kìⁿ góa ê khó͘-chêng ;  taⁿ góa ê tiōng-hu beh thiàⁿ góa , 33 I koh hoâi-īn siⁿ kiáⁿ ;  kóng ,  Iâ-hô-hoa thiaⁿ-kìⁿ góa bô tek-thióng ,  só͘-í koh hō͘ góa chit ê kiáⁿ ;  chiū kā i hō-miâ Se-biān , 34 Koh hoâi-īn siⁿ kiáⁿ ,  kóng ,  Góa kā tiōng-hu siⁿ saⁿ ê kiáⁿ ,  i beh kap góa kiat-liân ;  miâ kiò Lī-bī , 35 Koh hoâi-īn siⁿ kiáⁿ ;  kóng ,  Chit-ē góa beh o-ló Iâ-hô-hoa ;  só͘-í kiò i ê miâ Iû-tāi ;  chiū thêng bô koh siⁿ , 
