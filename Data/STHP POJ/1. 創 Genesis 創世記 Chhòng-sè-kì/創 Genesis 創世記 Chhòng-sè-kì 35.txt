1 Siōng-tè kā Ngá-kok kóng ,  Khí-ah ,  chiūⁿ-khì Pek-te̍k-lī ,  tòa tī-hia ,  Koh tio̍h tī-hia kā Siōng-tè khí chi̍t chō tôaⁿ ,  chiū-sī lí siám-pī lí ê hiaⁿ Í-sò ê bīn ê sî ,  tùi lí chhut-hiān-ê ,  hit-ê , 2 Ngá-kok chiū kā choân-ke í-ki̍p it-chhè kap i tī-teh ê lâng kóng ,  Lín tio̍h tû-khì lín tiong-kan gōa-pang ê siōng-tè ;  ia̍h tio̍h ka-kī chheng-khì ,  ōaⁿ lín ê i-chiûⁿ , 3 Lán tio̍h khí-lâi ,  chiūⁿ-khì Pek-te̍k-lī ;  tī-hia góa beh kā Siōng-tè khí chi̍t chō tôaⁿ ,  chiū-sī tī góa tú-tio̍h hoān-lān ê ji̍t ,  ún-chún góa ê kî-tó ,  tī góa só͘ kiâⁿ ê lō͘ kap góa tī-teh ,  hit-ê , 4 In chiū chiong in chhiú-lāi só͘ ū īⁿ-pang ê sîn-bêng ,  kap in ê hī-kau ,  lóng hō͘ Ngá-kok ;  Ngá-kok chiong hiah-ê tâi tī Sī-kiàm hit-ūi ê siōng-chhiū-kha , 5 In chiū khí-sin ,  Siōng-tè hō͘ sì-chiu-ûi ê siâⁿ ê lâng lóng chin kiaⁿ ;  in chiū bô tui-jip Ngá-kok ê chèng-kiáⁿ , 6 Ngá-kok ,  í-ki̍p it-chhè kap i chòe-tīn ê lâng ,  kàu Ka-lâm tōe ê Lō͘-su ,  chiū-sī Pek-te̍k-lī , 7 I tī-hia khí chi̍t chō tôaⁿ ,  chiū kā hit só͘-chāi hō-miâ ,  kiò I-le̍k-pek-te̍k-lī ;  in-ūi i siám-pī i ê hiaⁿ ê sî ,  Siōng-tè tī-hia tùi i chhut-hiān , 8 Lī-pek-ka ê ni-bú Tí-phò-lat sí ;  chiū bâi-chòng tī Pek-te̍k-lī ê ē-bīn ,  siōng-chhiū-kha ;  só͘-í kiò i ê miâ A-lûn-pa-kó͘ , 9 Ngá-kok tùi Pa-tàn-a-lân tò-lâi ,  Siōng-tè koh tùi i chhut-hiān ,  sù-hok hō͘ i , 10 Siōng-tè koh kā i kóng ,  Lí miâ sī Ngá-kok ;  taⁿ í-āu lí ê miâ bô koh kiò Ngá-kok ,  beh miâ kiò Í-sek-lia̍t ;  chiū kiò i ê miâ Í-sek-lia̍t , 11 Siōng-tè koh kā i kóng ,  Góa sī choân-lêng ê Siōng-tè ;  lí tio̍h siⁿ-thòaⁿ chōe-chōe ;  chiong-lâi ū chi̍t-kok ,  koh ū chōe-chōe kok ,  tùi lí lâi siⁿ ,  koh ū kun-ông tùi lí siⁿ-chhut , 12 Góa só͘ hō͘ A-pek-la̍h-hán kap Í-sat ê tōe ,  Góa beh hō͘ lí ,  ia̍h beh chiong chit ê tōe hō͘ lí ê hō͘-è , 13 Siōng-tè chiū tùi kap i kóng-ōe ê só͘-chāi chiūⁿ-khì , 14 Ngá-kok chiū tī Siōng-tè kap i kóng-ōe ê só͘-chāi ,  khiā chi̍t ki thiāu ,  chiū-sī chio̍h-thiāu ;  tī hit téng-bīn koàn-tiān tò-iû , 15 Ngá-kok chiū chheng Siōng-tè kap i kóng-ōe ê só͘-chāi ,  miâ chòe Pek-te̍k-lī , 16 In tùi Pek-te̍k-lī khí-sin ;  lī-khui Í-hoat-tha iáu ū chi̍t chām ê lō͘ ;  La̍h-kiat tit-beh siⁿ lîm-sán kan-lân , 17 Tng i kan-khó͘ siⁿ ê sî ,  khioh-chiá tùi i kóng ,  M̄-bián kiaⁿ ,  lí taⁿ beh koh tit-tio̍h chi̍t ê kiáⁿ , 18 I khùi beh tn̄g ,  lîm-chiong ê sî ,  chiū kiò i ê kiáⁿ ê miâ Piān-gô-nî ;  i ê lāu-pē kā i hō-miâ Piān-ngá-bín , 19 La̍h-kiat sí ,  bâi-chòng tī khì Í-hoat-tha ê lō͘ ;  Í-hoat-tha chiū-sī Pek-lī-hêng , 20 Ngá-kok khiā thiāu tī i ê bōng-téng ;  chit ê thiāu chiū-sī La̍h-kiat ê bōng-pâi ;  kàu kin-á-ji̍t iáu tī-teh , 21 Í-sek-lia̍t koh khí-sin khì ,  tī Í-tek-tâi tah pò͘-pîⁿ , 22 Í-sek-lia̍t tòa tī hit só͘-chāi ê sî ,  Liû-piān khì kap i ê lāu-pē ê sòe-î ,  Phek-la̍h ,  saⁿ-kap khùn ;  Í-sek-lia̍t ia̍h thiaⁿ , 23 Ngá-kok kiōng ū cha̍p-jī ê kiáⁿ ,  Lī-a ê kiáⁿ ,  chiū-sī Ngá-kok ê tōa-kiáⁿ Liû-piān ,  í-ki̍p Se-biān ,  Lī-bī ,  Iû-tāi ,  Í-sat-ka ,  Se-pò͘-lûn ; 24 La̍h-kiat ê kiáⁿ ,  chiū-sī Iok-sek ,  Piān-ngá-bín ; 25 La̍h-kiat ê lú-pī Phek-la̍h só͘ siⁿ ê kiáⁿ ,  chiū-sī Tàn kap Ná-hut-tha-lī ; 26 Lī-a ê lú-pī Sek-phàⁿ só͘ siⁿ ê kiáⁿ Ka-tek ,  A-siat ;  che sī Ngá-kok tī Pa-tàn-a-lân só͘ siⁿ ê kiáⁿ , 27 Ngá-kok lâi kìⁿ i ê lāu-pē Í-sat tī Bān-lī ,  kàu Ki-lia̍t-a-pa ,  chiū-sī Hi-pek-lûn ,  A-pek-la̍h-hán kap Í-sat bat kià-ku ê só͘-chāi , 28 Í-sat hióng-siū chi̍t-pah poeh-cha̍p hè ; 29 Í-sat nî-hè lāu ,  ji̍t-chí móa-chiok ,  khùi tn̄g lâi sí ,  tò-khì i ê lia̍t-chó͘ hia ;  i nn̄g ê kiáⁿ Í-sò ,  Ngá-kok ,  kā i bâi-chòng , 
