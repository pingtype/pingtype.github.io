1 Ngá-kok koh kiâⁿ i ê lō͘ ,  Siōng-tè ê sù-chiá tú-tio̍h i , 2 Ngá-kok khòaⁿ-kìⁿ in ,  chiū kóng ,  Che sī Siōng-tè ê kun-tūi ;  só͘-í miâ hit só͘-chāi kiò Má-khap-liām , 3 Ngá-kok chhe lâng tāi-seng khì Se-jíⁿ ê tōe ,  Í-tong ê chhân ,  kìⁿ i ê hiaⁿ Í-sò , 4 Hoan-hù in kóng ,  Lín kā góa ê chú Í-sò kóng ,  Lí ê lô͘-po̍k Ngá-kok án-ni kóng ,  Góa tī La̍h-pan hia kià-ku ,  tòa kàu kin-á-ji̍t , 5 góa ū gû ,  lû ,  iûⁿ-kûn ,  lô͘-po̍k ,  lú-pī ;  taⁿ chhe lâng lâi pò góa ê chú ,  ài tit tī lí ê bīn-chêng tit-tio̍h un-tián , 6 Só͘ chhe ê lâng tò-lâi Ngá-kok hia kóng ,  Goán kàu lí ê hiaⁿ Í-sò hia ,  i tú-tú teh lâi beh ngiâ-chih lí ;  koh ū sì-pah lâng kap i lâi , 7 Ngá-kok tōa kiaⁿ koh peh-pak ;  chiong hiah-ê kap i saⁿ-kap tī-teh ê lâng ,  kap iûⁿ-kûn ,  gû-kûn ,  lo̍k-tô ,  pun chòe nn̄g tūi ; 8 kóng ,  Í-sò nā lâi kong-kek chit-tūi ,  chhun-ê hit-tūi iáu thang tô-cháu , 9 Ngá-kok koh kóng ,  Góa ê chó͘ ,  A-pek-la̍h-hán ê Siōng-tè ,  góa ê pē Í-sat ê Siōng-tè ,  Iâ-hô-hoa ah ,  Lí bat tùi góa kóng ,  Tò-khì lí ê pún-tōe pún-cho̍k ,  Góa beh hó khoán-thāi lí , 10 Lí tùi lí ê lô͘-po̍k só͘ si it-chhè ê chû-ài kap it-chhè ê sêng-si̍t ,  chiū chì-bî-sòe ê góa iā bōe kham-tit tit-tio̍h ;  góa chêng kia̍h góa ê koáiⁿ-á ,  kè chit ê Iok-tàn hô ;  taⁿ góa í-keng chiâⁿ-chòe nn̄g-tūi , 11 Kiû Lí kiù góa thoat-lī góa ê hiaⁿ Í-sò ê chhiú ;  in-ūi góa kiaⁿ i ,  kiaⁿ-liáu i lâi thâi-sí góa kap in bú-kiáⁿ , 12 Lí iā bat kóng ,  Góa tek-khak beh hó khoán-thāi lí ;  hō͘ lí ê hō͘-è chhin-chhiūⁿ hái-piⁿ ê soa ,  chōe kàu bōe-sǹg-tit , 13 Hit-mî Ngá-kok hioh tī-hia ;  chiū tī i só͘ ū ê mi̍h ê lāi-bīn ,  kéng-chhut lé-mi̍h ,  beh sàng i ê hiaⁿ Í-sò ; 14 soaⁿ-iûⁿ-bú nn̄g-pah chiah ,  soaⁿ-iûⁿ-kang jī-cha̍p chiah ,  mî-iûⁿ-bú nn̄g-pah chiah ,  mî-iûⁿ-kang jī-cha̍p chiah ; 15 lo̍k-tô-bú kap chia̍h-ni ê kiáⁿ saⁿ-cha̍p chiah ,  gû-bú sì-cha̍p chiah ,  gû-káng cha̍p chiah ,  lû-bú jī-cha̍p chiah ,  lû-kiáⁿ cha̍p-chiah , 16 Kok-iūⁿ lēng-gōa chi̍t-kûn ,  kau-tài lô͘-po̍k ;  kā lô͘-po̍k kóng ,  Lín tāi-seng góa khì ,  hō͘ ta̍k-kûn ū saⁿ-lī , 17 Koh hoan-hù chòe-thâu-ê ,  kóng ,  Góa ê hiaⁿ Í-sò tú-tio̍h lí ê sî ,  nā mn̄g lí kóng ,  Lí sī sím-mi̍h lâng ê? beh khì tah-lo̍h? lí thâu-chêng hiah-ê chī-chūi ê?18 lí tio̍h kóng ,  Sī lí ê lô͘-po̍k Ngá-kok ê ;  sī beh sàng góa ê chú Í-sò ê lé-mi̍h ;  hiān-chāi i pún-sin ia̍h tī goán ê āu-bīn , 19 Koh hoan-hù tē-jī tē-saⁿ ,  kap it-chhè kóaⁿ kui-kûn cheng-siⁿ ê lâng ,  kóng ,  Lín tú-tio̍h Í-sò ê sî ,  ia̍h tio̍h chiàu án-ni kā i kóng , 20 Koh lín ia̍h tio̍h kóng ,  Lí ê lô͘-po̍k Ngá-kok tī goán ê āu-bīn ,  In-ūi Ngá-kok ka-kī phah-sǹg kóng ,  Góa ēng tī góa thâu-chêng khì ê lé-mi̍h lâi kóe i ê hūn ;  jiân-āu góa kìⁿ-tio̍h i ê bīn ,  kiám-chhái i chiap-la̍p góa , 21 Tùi án-ni ,  lé-mi̍h seng kiâⁿ ;  hit-mî Ngá-kok hioh tī tūi-tiong , 22 I mî-sî khí-lâi ,  chhōa i nn̄g ê bó͘ ,  nn̄g ê lú-pī ,  kap cha̍p-it ê kiáⁿ ,  lóng kè Ngá-po̍k ê tō͘-thâu , 23 Tāi-seng hō͘ in kè-khoe ;  hoān só͘-ū-ê ia̍h hō͘ in kè , 24 Chí-ū chhun Ngá-kok ka-kī tī-teh ;  ū chi̍t-lâng lâi kap i saⁿ-ián ,  kàu tī thiⁿ-phú-kng , 25 Hit-lâng khòaⁿ bōe iâⁿ-i ;  chiū siàn Ngá-kok ê tōa-thúi-khū ;  saⁿ-ián ê sî ,  Ngá-kok ê tōa-thúi-khū choa̍h-tio̍h , 26 Hit-lâng kóng ,  Thiⁿ beh kng lah ,  tio̍h pàng góa khì ,  Ngá-kok kóng ,  Lí nā bô kā góa chiok-hok ,  m̄ pàng lí khì , 27 Hit-lâng kóng ,  Lí miâ chòe sím-mi̍h? i kóng ,  Góa miâ chòe Ngá-kok , 28 Hit-lâng kóng ,  Lí ê miâ bô beh koh kiò Ngá-kok ,  beh kiò-chòe Í-sek-lia̍t ;  in-ūi lí kap Siōng-tè kap lâng tàu su-iâⁿ ,  lóng tit-tio̍h khah-iâⁿ , 29 Ngá-kok mn̄g i kóng ,  Chhiáⁿ chiong lí ê miâ kā góa kóng ,  Hit lâng ìn kóng ,  Mih-sái mn̄g góa ê miâ? chiū tī-hia kā i chiok-hok , 30 Ngá-kok miâ Hit só͘-chāi kiò Piān-í-lī ,  in-ūi kóng ,  Góa tng-thâu tùi-bīn kìⁿ-tio̍h Siōng-tè ,  góa ê sìⁿ-miā iáu tit-tio̍h pó-choân , 31 Ji̍t tú-á chhut ,  Ngá-kok keng-kè Piān-í-lī ;  i ê tōa-thúi í-keng pái , 32 Só͘-í chiah ê Í-sek-lia̍t lâng bô chia̍h tōa-thúi-thâu ê kun ,  kàu tī kin-á-ji̍t ;  in-ūi hit-lâng siàn Ngá-kok thúi-khū ê tōa-kun , 
