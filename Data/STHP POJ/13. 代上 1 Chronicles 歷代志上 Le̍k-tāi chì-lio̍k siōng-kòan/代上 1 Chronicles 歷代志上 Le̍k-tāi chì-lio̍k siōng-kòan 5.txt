1 Í-sek-lia̍t ê tōa-kiáⁿ Liû-piān ,  ( i pún sī tōa-kiáⁿ ;  in-ūi i phah lâ-sâm i ê lāu-pē ê bîn-chhn̂g ,  só͘-í tōa-kiáⁿ ê bêng-hūn chiū kui tī Í-sek-lia̍t ê kiáⁿ Iok-sek ê hō͘-è ;  to̍k-to̍k sè-hē bô chiàu tōa-kiáⁿ ê lē lâi sǹg , 2 In-ūi Iû-tāi iâⁿ-kè i lóng-chóng ê hiaⁿ-tī ,  kun-ông iā sī tùi i chhut ;  chóng-sī tōa-kiáⁿ ê bêng-hūn kui tī Iok-sek , )3 Í-sek-lia̍t ê tōa-kiáⁿ Liû-piān ê kiáⁿ ;  Hap-lo̍k ,  Hoat-lō͘ ,  Hi-su-lûn ,  Ka-bí , 4 Iok-ní ê kiáⁿ ,  Sī-má-ngá ;  Sī-má-ngá ê kiáⁿ ,  Ko-kek ;  Ko-kek ê kiáⁿ ,  Sī-múi ; 5 Sī-múi ê kiáⁿ ,  Bí-ka ;  Bí-ka ê kiáⁿ Lī-a-ngá ;  Lī-a-ngá ê kiáⁿ Pa-le̍k ; 6 Pa-le̍k ê kiáⁿ Pī-la̍h ,  chit ê Pī-la̍h chòe Liû-piān chi-phài ê siú-léng ,  hō͘ A-su̍t ông Thê-kek-la̍h-pí-nî-sek lia̍h-khì ; 7 i ê hiaⁿ-tī ,  chiàu chong-cho̍k chiàu sè-hē ê cho̍k-phó͘ ,  chòe cho̍k-tiúⁿ-ê ,  sī Iâ-lī ,  Sat-ka-lī-ngá ,  Pí-la̍h ; 8 Pí-la̍h sī A-sat ê kiáⁿ ;  A-sat sī Sī-má ê kiáⁿ ;  Sī-má sī Iok-ní ê kiáⁿ ;  Iok-ní só͘ khiā-khí ê tōe-hng chiū-sī A-lô-ní kàu Nî-pho kap Pa-le̍k-bián ; 9 koh tùi tang sòa kàu Pek-la̍h hô chit-pêng ê khòng-iá ;  in-ūi in tī Ki-lia̍t ê tōe in ê cheng-siⁿ chin-chōe , 10 Sò-lô ê sî ,  in kap Hā-kah lâng kau-chiàn ,  Hā-kah lâng sí tī in ê chhiú-ē ;  in chiū tī Ki-lia̍t tang--sì ê choân-tōe khiā-khí tī in ê pò͘-pîⁿ , 11 Ka-tek ê kiáⁿ-sun tī Liû-piān ê tùi-bīn khiā-khí tī Pa-san ê tōe kàu tī Sat-ka ; 12 in tiong-kan chòe cho̍k-tiúⁿ--ê Iok-jíⁿ ,  ū chòe hù cho̍k-tiúⁿ--ê Sa-hoan ,  koh ū Ngá-nái kap khiā-khí tī Pa-san ê Sa-hoat , 13 In chong-cho̍k ê hiaⁿ-tī ;  Bí-ka-le̍k ,  Bí-su-lân ,  Sī-pa ,  Iok-nāi ,  Ngá-kan ,  Sè-a ,  Hi-pek ,  kiōng chhit lâng , 14 Chiah-ê lóng sī A-pí-hâi ê kiáⁿ ,  A-pí-hâi sī Hō͘-lī ê kiáⁿ ,  Hō͘-lī sī Iâ-lô-a ê kiáⁿ ,  Iâ-lô-a sī Ki-lia̍t ê kiáⁿ ,  Ki-lia̍t sī Bí-ka-le̍k ê kiáⁿ ,  Bí-ka-le̍k sī Iâ-sī-su ê kiáⁿ ,  Iâ-sī-su sī Iâ-hap-to ê kiáⁿ ,  Iâ-hap-to sī Pò͘-su ê kiáⁿ ; 15 koh ū Kó͘-nî ê sun ,  Ap-pí-tia̍p ê kiáⁿ A-hi ;  chiah-ê lóng sī chòe cho̍k-tiúⁿ--ê , 16 In khiā-khí tī Ki-lia̍t kap Pa-san ,  kap i ê hiuⁿ-lí ,  í-ki̍p Sa-lûn ê kau-iá ,  ti̍t-kàu sì-ûi ê kau-kài , 17 Chiah ê lâng tī Iû-tāi ông Iok-thán ê sî ,  kap Í-sek-lia̍t ông Iâ-lô-phò-àm ê sî ,  lóng kì tī in ê sè-hē ê cho̍k-phó͘ , 18 Liû-piān lâng Ka-tek lâng kap Má-ná-se pòaⁿ-chi-phài ê lâng ,  ōe kōaⁿ tîn-pâi kia̍h-to ,  khui-keng siā-chìⁿ ,  chhut-cheng gâu saⁿ-thâi ê ióng-sū ,  kiōng ū sì-bān sì-chheng chhit-pah la̍k-cha̍p lâng , 19 In kap Hā-kah lâng ,  I-tu̍t lâng ,  Ná-hui-si lâng ,  Lô-tap lâng kau-chiàn , 20 In tit-tio̍h pang-chān ,  Hā-kah lâng kap kun-tè in ê lâng lóng kau tī in ê chhiú ;  in-ūi in tī chiàn-tīn ê tiong-kan kiû-kiò Siōng-tè ;  in-ūi in óa-khò Siōng-tè ,  I chiū thiaⁿ in , 21 In chhiúⁿ-lia̍h Hā-kah lâng ê cheng-siⁿ ;  ū lo̍k-tô gō͘-bān chiah ,  iûⁿ jī-cha̍p-gō͘ bān chiah ,  lû nn̄g-chheng chiah ,  koh ū lâng cha̍p-bān , 22 Tùi-te̍k sí-ê chin chōe ,  in-ūi chit ê kau-chiàn sī tùi Siōng-tè ,  In chiū tòa tī tùi-te̍k ê tōe kàu in siū-lia̍h ê sî , 23 Má-ná-se pòaⁿ-chi-phài ê lâng khiā-khí tī hit ê só͘-chāi ,  tùi Pa-san sòa-kàu Pa-le̍k-hek-bûn ,  Sī-nî-jíⁿ ,  kap Hek-bûn soaⁿ , 24 In ê cho̍k-tiúⁿ chiū-sī Í-hut ,  Í-sī ,  Í-lia̍t ,  A-su-lia̍t ,  Iâ-lī-bí ,  Hô-ta̍t-úi-ngá ,  Ngá-tia̍p ;  lóng sī tōa koân-lêng ê ióng-sū ,  ū miâ-siaⁿ ê lâng ,  iā sī chòe cho̍k-tiúⁿ--ê , 25 In tek-chōe in lia̍t-chó͘ ê Siōng-tè ,  thàn hit só͘-chāi ê peh-sìⁿ ê siōng-tè ,  kiâⁿ siâ-îm ;  chiah ê peh-sìⁿ chiū-sī Siōng-tè tī in ê bīn-chêng só͘ tû-bia̍t--ê , 26 Só͘-í Í-sek-lia̍t ê Siōng-tè kek-tōng A-su̍t ông Phó͘-le̍k ,  kap A-su̍t ông Thê-kek-la̍h-pí-nî-sek ê sim ,  i chiong Liû-piān lâng ,  Ka-tek lâng ,  Má-ná-se pòaⁿ-chi-phài ê lâng ,  lia̍h kàu Hap-lia̍p ,  Hap-phok ,  Hap-la̍h ,  kap Ko-sàn ê hô ,  kàu kin-á-ji̍t , 
