1 A-lûn kiáⁿ-sun ê pan-lia̍t kì tī ē-tóe: A-lûn ê kiáⁿ Ná-tap ,  A-pí-hō͘ ,  Í-lī-a-sat ,  Í-tha-má , 2 Ná-tap ,  A-pí-hō͘ pí in lāu-pē khah tāi-seng sí ,  koh bô kiáⁿ ;  só͘-í Í-lī-a-sat ,  Í-tha-má tam-tng chè-si ê chit , 3 Tāi-pi̍t kap Í-lī-a-sat kiáⁿ-sun tiong ê Sat-tok ,  kap Í-tha-má kiáⁿ-sun tiong ê A-hi-bí-le̍k ,  chiàu in ê chhù-sū pun in ê pan-lia̍t , 4 Í-lī-a-sat kiáⁿ-sun tiong ê thâu-lâng ,  pí Í-tha-má kiáⁿ-sun tiong só͘-ū--ê khah-chōe ,  chiū pun i ê pan tī ē-tóe ,  Í-lī-a-sat ê kiáⁿ-sun tiong chòe cho̍k-tiúⁿ--ê ū cha̍p-la̍k lâng ;  Í-tha-má ê kiáⁿ-sun tiong ,  chiàu i ê lāu-pē ê ke ,  ū poeh-lâng , 5 Í-lī-a-sat ê kiáⁿ-sun ,  Í-tha-má ê kiáⁿ-sun ,  lóng chiàu thiu-chhiam hun-phài ,  bô hun chit-ê hit-ê ;  ū-ê tī Sèng-só͘ chòe siú-léng ,  ū-ê tī Siōng-tè bīn-chêng chòe siú-léng , 6 Chòe su-kì ê Lī-bī lâng ,  Ná-tàn-gia̍p ê kiáⁿ Sī-má-ngá ,  tī ông kap hiah ê siú-léng kap chè-si Sat-tok ,  A-pí-a-tha ê kiáⁿ A-hi-bí-le̍k ,  í-ki̍p chè-si kap Lī-bī lâng hiah ê cho̍k-tiúⁿ ê bīn-chêng ,  kì in ê miâ-jī ;  tī Í-lī-a-sat ê kiáⁿ-sun tiong chhú chi̍t-cho̍k ,  tī Í-tha-má ê kiáⁿ-sun tiong chhú chi̍t-cho̍k , 7 Thiu-chhiam tit-tio̍h tē-it--ê ,  sī Iâ-hô-ngá-li̍p ,  tē-jī--ê sī Iâ-tāi-ngá ; 8 tē-saⁿ Hap-lîm ,  tē-sì So-lîm ; 9 tē-gō͘ Má-ki-ngá ,  tē-la̍k Bí-ngá-bîn ; 10 tē-chhit Hap-ko-su ,  tē-poeh A-pí-ngá ; 11 tē-káu Iâ-su-a ,  tē-cha̍p Sī-ka-nî ; 12 tē-cha̍p-it Í-lī-a-si̍t ,  tē-cha̍p-jī Ngá-kim ; 13 tē-cha̍p-saⁿ Ô͘-pa ,  tē-cha̍p-sì Iâ-sī-pí-ap ; 14 tē-cha̍p-gō͘ Phek-ka ,  tē-cha̍p-la̍k Im-be̍k ; 15 tē-cha̍p-chhit Hi-sek ,  tē-cha̍p-poeh Hap-pi̍t-sek ; 16 tē-cha̍p-káu Pí-tha-hi-ngá ,  tē-jī-cha̍p Í-se-kiat ; 17 tē-jī-cha̍p-it Ngá-kun ,  tē-jī-cha̍p-jī Ka-boa̍t ; 18 tē-jī-cha̍p-saⁿ Tē-lâi ngá ,  tē-jī-cha̍p-sì Má-se-a , 19 Che sī in chòe-kang ê pan-lia̍t ,  thang ji̍p Iâ-hô-hoa ê chhù ,  chiàu in ê chó͘ A-lûn chun-thàn Iâ-hô-hoa Í-sek-lia̍t ê Siōng-tè só͘ hoan-hù ê lē , 20 Lī-bī kî-û ê kiáⁿ-sun kì tī ē-tóe: Àm-lân ê kiáⁿ-sun tiong ū Su-pa-gia̍p ,  Su-pa-gia̍p ê kiáⁿ-sun tiong ū Iâ-hi-tí-a , 21 Lūn-kàu Lī-hap-pí-ngá ,  Lī-hap-pí-ngá ê kiáⁿ-sun tiong ,  ū I-sī-ngá chòe-thâu , 22 Í-su-hap ê kiáⁿ-sun tiong ū Sī-lô-mô͘ ;  Sī-lô-mô͘ ê kiáⁿ-sun tiong Ngá-hap , 23 Hi-pek-lûn ê kiáⁿ-sun tiong ,  tōa-ê Iâ-lī-ngá ,  tē-jī-ê A-má-lī-a ,  tē-saⁿ-ê Ngá-hap-sek ,  tē-sì-ê Iâ-ka-biān , 24 O͘-siat ê kiáⁿ-sun tiong ū Bí-ka ;  Bí-ka ê kiáⁿ-sun tiong ū Sa-bi̍t , 25 Bí-ka ê hiaⁿ-tī sī I-sī-ngá ;  I-sī-ngá ê kiáⁿ-sun tiong ū Sat-ka-lī-ngá , 26 Bí-la̍h-lī ê kiáⁿ sī Boa̍t-lī ,  Bó͘-sī ;  Ngá-se-ngá ê kiáⁿ ū Pí-ná , 27 Bí-la̍h-lī ê kiáⁿ-sun tiong ,  ū Ngá-se-ngá ê kiáⁿ Pí-ná ,  Sok-hâm ,  Sat-khek ,  I-pí-lī , 28 Boa̍t-lī ê kiáⁿ sī Í-lī-a-sat ,  Í-lī-a-sat bô kiáⁿ , 29 Lūn-kàu Ki-sū ,  Ki-sū ê kiáⁿ-sun tiong ū Iâ-la̍h-bia̍t , 30 Bó͘-sī ê kiáⁿ sī Boa̍t-le̍k ,  Í-tek ,  Iâ-lī-mô͘ ,  chiah-ê sī Lī-bī ê kiáⁿ-sun ,  chiàu in ê chong-cho̍k , 31 In tī Tāi-pi̍t ông kap Sat-tok ,  A-hi-bí-le̍k ,  kap chè-si ,  í-ki̍p Lī-bī lâng chiah ê cho̍k-tiúⁿ ê bīn-chêng thiu-chhiam ,  chhin-chhiūⁿ in ê hiaⁿ-tī A-lûn ê kiáⁿ-sun chi̍t-iūⁿ ;  ta̍k-cho̍k ê chòe-thâu--ê kap i ê sió-tī lóng pîⁿ-pîⁿ , 
