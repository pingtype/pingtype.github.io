1 Sat-tàn khí-lâi ài hāi Í-sek-lia̍t ,  ín-iú Tāi-pi̍t sǹg Í-sek-lia̍t lâng ê siàu-gia̍h , 2 Tāi-pi̍t kā Iok-ap kap peh-sìⁿ-tiong ê siú-léng kóng ,  Lín khì sǹg Í-sek-lia̍t lâng ,  tùi Pia̍t-sī-pa kàu Tàn ,  tò-lâi kā góa kóng ,  hō͘ góa chai in ê siàu-gia̍h , 3 Iok-ap kóng ,  Goān Iâ-hô-hoa hō͘ I ê peh-sìⁿ pí hiān-kim ke-thiⁿ pah-pē ,  góa ê chú góa ê ông ah ,  in kiám bô lóng sī góa ê chú ê peh-sìⁿ mah? góa ê chú siáⁿ-sū bēng-lēng chit ê tāi-chì? siáⁿ-sū hō͘ Í-sek-lia̍t hoān-chōe ah?4 Chóng-sī ông ê ōe iâⁿ-kè Iok-ap ,  Iok-ap chiū chhut-khì piàn-kiâⁿ Í-sek-lia̍t tōe ,  koh tò-lâi Iâ-lō͘-sat-léng , 5 Iok-ap chiū chiong só͘ sǹg peh-sìⁿ ê chóng-gia̍h ,  pò-kò Tāi-pi̍t ,  Í-sek-lia̍t lâng ōe kia̍h-to--ê ,  chi̍t-pah-cha̍p-bān ;  Iû-tāi lâng ōe kia̍h-to--ê ,  sì-cha̍p-chhit-bān , 6 To̍k-to̍k Lī-bī lâng kap Piān-ngá-bín lâng i bô sǹg chāi-lāi ,  in-ūi Iok-ap iàm-ò͘ⁿ ông chit ê bēng-lēng , 7 Chit ê sū Siōng-tè khòaⁿ-chòe m̄-hó ,  chiū phah Í-sek-lia̍t , 8 Tāi-pi̍t tùi Siōng-tè kóng ,  Góa kiâⁿ chit ê sū ,  tōa-tōa ū chōe ,  taⁿ kiû Lí tû-khì Lí ê lô͘-po̍k ê chōe ,  in-ūi góa só͘ chòe--ê chin gōng , 9 Iâ-hô-hoa hoan-hù Tāi-pi̍t ê sian-kiàn--ê Ka-tek ,  kóng , 10 Lí tio̍h khì kā Tāi-pi̍t kóng ,  Iâ-hô-hoa án-ni kóng ,  Taⁿ Góa ēng saⁿ-hāng pâi tī lí bīn-chêng ,  lí kéng chi̍t-hāng ,  Góa thang kiâⁿ tī lí , 11 Ka-tek chiū lâi kìⁿ Tāi-pi̍t ,  kā i kóng ,  Iâ-hô-hoa án-ni kóng ,  Lí tio̍h ka-kī kéng ; 12 kiám-chhái saⁿ-nî ê ki-hng ,  á-sī saⁿ-ge̍h-ji̍t kú tú-tio̍h sún-hāi tī lí ê tùi-te̍k ê bīn-chêng ,  hō͘ kiû-siû ê to-kiàm jip-tio̍h lí ,  á-sī saⁿ-ji̍t kú Iâ-hô-hoa ê kiàm ,  chiū-sī un-e̍k tī lí ê kok-lāi ,  Iâ-hô-hoa ê sù-chiá tī Í-sek-lia̍t ê piàn-kéng teh húi-bia̍t ;  taⁿ lí tio̍h siūⁿ-khòaⁿ ,  góa thang ēng sím-mi̍h ōe hê-hok chhe góa--ê , 13 Tāi-pi̍t kā Ka-tek kóng ,  Góa khùn-pek kàu-ke̍k ;  góa goān hām-lo̍h tī Iâ-hô-hoa ê chhiú ,  in-ūi I ê lîn-bín chin-tōa ,  góa m̄-goān hām-lo̍h tī lâng ê chhiú , 14 Tùi án-ni Iâ-hô-hoa chiū kàng un-e̍k tī Í-sek-lia̍t ;  Í-sek-lia̍t lâng sí--ê chhit-bān , 15 Siōng-tè chhe chi̍t ê sù-chiá kàu Iâ-lō͘-sat-léng bia̍t i ;  beh bia̍t i ê sî ,  Iâ-hô-hoa khòaⁿ-kìⁿ ,  chiū thè-hóe chit ê chai-ē ,  chiū kā húi-bia̍t ê sù-chiá kóng ,  Kàu-gia̍h lah ,  taⁿ thang thêng lí ê chhiú ;  hit-sî Iâ-hô-hoa ê sù-chiá khiā tī Iâ-pò͘-su lâng O-jíⁿ-lâm ê gō͘-kak-tiûⁿ , 16 Tāi-pi̍t kia̍h-ba̍k khòaⁿ-kìⁿ Iâ-hô-hoa ê sù-chiá khiā tī pòaⁿ-khong-tiong ,  pu̍ih-to tī chhiú--nih ,  chhun tī Iâ-lō͘-sat-léng ê téng-bīn ,  Tāi-pi̍t kap chiah ê tiúⁿ-ló lóng chhēng môa-saⁿ ,  bīn phak tī tōe--nih , 17 Tāi-pi̍t tùi Siōng-tè kóng ,  Hoan-hù sǹg peh-sìⁿ--ê ,  kiám m̄-sī góa mah? góa hoān-chōe kiâⁿ tōa-pháiⁿ ;  chóng-sī chiah ê iûⁿ-kûn ū chòe sím-mi̍h ah? Kiû Iâ-hô-hoa góa ê Siōng-tè ,  chhun-chhiú tī góa kap góa ê pē ê ke ;  m̄-thang kong-kek Lí ê peh-sìⁿ ,  kàng un-e̍k hō͘ in , 18 Tng hit-sî Iâ-hô-hoa ê sù-chiá bēng-lēng Ka-tek khì kā Tāi-pi̍t kóng ,  Tāi-pi̍t tio̍h chiūⁿ-khì ,  tī Iâ-pò͘-su lâng O-jíⁿ-lâm ê gō͘-kak-tiûⁿ ,  kā Iâ-hô-hoa khí chi̍t chō tôaⁿ , 19 Tāi-pi̍t chiū chiàu Ka-tek hōng Iâ-hô-hoa ê miâ só͘ kóng ê ōe chiūⁿ-khì , 20 Hit-sî O-jíⁿ-lâm teh phah-be̍h ,  oa̍t-thâu khòaⁿ-kìⁿ thiⁿ-sài ;  kap i tī-teh sì ê kiáⁿ cháu khì bih , 21 Tāi-pi̍t kàu O-jíⁿ-lâm hia ;  O-jíⁿ-lâm khòaⁿ-kìⁿ Tāi-pi̍t ,  chiū chhut gō͘-kak-tiûⁿ ,  àⁿ-thâu pài Tāi-pi̍t , 22 Tāi-pi̍t tùi O-jíⁿ-lâm kóng ,  Lí ēng chit ê gō͘-kak-tiûⁿ ê tōe hō͘ góa ,  hō͘ góa tī-hia thang kā Iâ-hô-hoa khí chi̍t chō tôaⁿ ;  lí tio̍h chiàu chiok-gia̍h ê kè-chîⁿ bōe góa ,  hō͘ un-e̍k soah ,  bô hāi peh-sìⁿ , 23 O-jíⁿ-lâm kā Tāi-pi̍t kóng ,  Lí thang ēng i ,  goān góa ê chú góa ê ông ,  chiàu lí só͘ khòaⁿ-chòe hó-ê khì kiâⁿ ;  lí khòaⁿ ,  góa ēng gû hō͘ lí chòe sio-chè ,  ēng phah gō͘-kak ê khì-kū chòe chhâ ,  ia̍h ēng be̍h chòe sò͘-chè ,  chiah-ê góa lóng hō͘ lí , 24 Tāi-pi̍t ông kā O-jíⁿ-lâm kóng ,  M̄-sī án-ni ,  góa koat-toàn beh ēng chiok-gia̍h ê kè-chîⁿ lâi bóe ;  in-ūi góa m̄-ài the̍h lí ê mi̍h hō͘ Iâ-hô-hoa ,  m̄-ài ēng bô khai-hùi lâi hiàn sio-chè , 25 Tùi án-ni Tāi-pi̍t ūi-tio̍h hit tè tōe phêng la̍k-pah sià-khek-le̍k ê kim hō͘ O-jíⁿ-lâm , 26 Tāi-pi̍t tī-hia kā Iâ-hô-hoa khí chi̍t chō tôaⁿ ,  hiàn sio-chè kap pêng-an-chè ;  koh kiû-kiò Iâ-hô-hoa ;  I tùi thiⁿ kàng-hé tī chè-tôaⁿ-téng lâi ìn i , 27 Iâ-hô-hoa bēng-lēng sù-chiá ,  i chiū siu i ê to ji̍p siù , 28 Hit-sî Tāi-pi̍t khòaⁿ-kìⁿ Iâ-hô-hoa tī Iâ-pò͘-su lâng O-jíⁿ-lâm ê gō͘-kak-tiûⁿ ìn i ,  chiū tī-hia hiàn-chè , 29 In-ūi Mô͘-se tī khòng-iá só͘ chō Iâ-hô-hoa ê hōe-bō͘ kap sio-chè ê tôaⁿ ,  hit-sî lóng tī Ki-piàn koâiⁿ ê só͘-chāi , 30 Chóng-sī Tāi-pi̍t bōe-ōe chiūⁿ kàu i ê bīn-chêng lâi mn̄g Siōng-tè ,  in-ūi i kiaⁿ Iâ-hô-hoa sù-chiá ê to , 
