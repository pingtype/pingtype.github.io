1 Tāi-pi̍t in-ūi kiaⁿ Ki-sū ê kiáⁿ Sò-lô ,  siú-teh m̄-káⁿ chhut-khì ê sî ,  ū chiah ê ióng-sū lâi kàu Sé-kek-la̍h chhē--i ,  pang-chān i kau-chiàn , 2 In gâu khui-keng ,  ōe ēng tò-chhiú chiàⁿ-chhiú hiat chio̍h-thâu siā-chìⁿ ;  lóng sī Piān-ngá-bín lâng Sò-lô ê tâng-cho̍k , 3 Thâu-chi̍t-ê sī A-hi-í-siā ,  koh ū Iok-a-si ,  lóng sī Ki-pí-a lâng Sī-má ê kiáⁿ ;  koh ū Iâ-siat kap Pí-le̍k ,  sī A-su-má-ui ê kiáⁿ ;  koh ū Pí-la̍h-ka kap A-ná-tu̍t lâng Iâ-hō͘ ; 4 Ki-piàn lâng Í-si̍t-mái-ngá ,  tī saⁿ-cha̍p lâng tiong sī ióng-sū ,  iā teh koán hit saⁿ-cha̍p lâng ,  Koh ū Iâ-lī-bí ,  Ngá-hap-sek ,  Iok-hap-lân ,  kap Ki-tek-la̍h lâng Iok-sat-poa̍t ; 5 I-lī-o͘-sài ,  Iâ-lī-mô͘ ,  Pí-a-lī-ngá ,  Sī-má-lī-ngá ,  Hap-lu̍t-hut lâng Sī-hoat-thê-ngá ; 6 Khó-la̍h lâng Í-lī-ka-ná ,  Iâ-se-a ,  A-sat-lia̍t ,  Iok-í-siā ,  Ngá-sok-pan ; 7 Ki-to lâng Iâ-lô-hán ê kiáⁿ Iû-la̍h ,  kap Se-pa-tē-ngá , 8 Ka-tek chi-phài ū kúi-nā lâng kàu khòng-iá ê ōe-só͘ ,  kui-óa Tāi-pi̍t ;  in lóng sī ióng-sū chiàn-sū ,  ōe chhut-tīn ,  giâ pîn-pâi ,  kia̍h chhiuⁿ ,  in ê bīn chhin-chhiūⁿ sai ê bīn ,  gâu cháu chhin-chhiūⁿ soaⁿ--nih ê lo̍k , 9 Thâu-chi̍t-ê Í-siat ,  tē-jī Gô-pa-tí-ná ,  tē-saⁿ Í-lī-ap ; 10 tē-sì Bî-si-má-ná ,  tē-gō͘ Iâ-lī-bí ; 11 tē-la̍k A-thài ,  tē-chhit Í-lī-gia̍p ; 12 tē-poeh Iok-hap-lân ,  tē-káu Í-lī-sat-pa ; 13 tē-cha̍p Iâ-lī-bí ,  tē-cha̍p-it boa̍t-pa-nāi , 14 Chiah-ê lóng sī Ka-tek lâng ,  iā lóng sī kun-tiúⁿ ;  siōng-bōe--ê ōe tí-tng chi̍t-pah lâng ,  siōng-ōe--ê ōe tí-tng chi̍t-chheng lâng , 15 Chiaⁿ-ge̍h Iok-tàn hô-chúi tiòng-móa siang-pêng hōaⁿ ê sî ,  in kè-hô ,  hō͘ it-chhè tiàm tī soaⁿ-kok ê lâng cháu-tang cháu-sai , 16 Koh ū Piān-ngá-bín Iû-tāi lâng lâi kàu ōe-só͘ ,  chhē Tāi-pi̍t , 17 Tāi-pi̍t chhut-khì ngiâ-chih in ;  tùi in kóng ,  Lín nā sī ūi-tio̍h pêng-an lâi pang-chān góa ,  góa kap lín ê sim chiū saⁿ-khè-ha̍p ;  chóng-sī lín nā beh chiong góa bô-chōe ê lâng ,  bōe tī tùi-te̍k ê chhiú ,  goān lán lia̍t-chó͘ ê Siōng-tè kàm-chhat chek-hoa̍t , 18 Hit-sî Siōng-tè ê Sîn lîm-kàu chiah ê chiòng ê thâu-lâng A-má-sat ,  i chiū kóng ,  Tāi-pi̍t ah ,  goán sī kui tī lí--ê ,  Iâ-se ê kiáⁿ ah ,  goán sī pang-chān lí--ê ;  goān lí pêng-pêng an-an ,  goān pang-chān lí--ê ,  iā tit-tio̍h pêng-an ;  in-ūi lí ê Siōng-tè pang-chān lí ,  Tāi-pi̍t chiū siu-liû in ,  siat-li̍p in chòe kun-tiúⁿ , 19 Tāi-pi̍t chiông-chêng kap Hui-lī-sū chhut-tīn beh kong-kek Sò-lô ê sî ,  ū Má-ná-se chi-phài kúi-nā lâng lâi kui-óa--i ,  chóng-sī kàu-bé in bô pang-chān in ,  in-ūi Hui-lī-sū ê thâu-lâng ū gī-lūn tio̍h hō͘ i tò--khì ,  kóng ,  I tek-khak kui i ê chú-lâng Sò-lô ,  tì-kàu lán ê thâu-khak gûi-hiám , 20 Hit-sî Tāi-pi̍t khì Sé-kek-la̍h ,  ū Má-ná-se lâng ê chhian-chóng ,  Ap-ná ,  Iok-sat-poa̍t ,  Iâ-tia̍p ,  Bí-ka-le̍k ,  Iok-sat-poa̍t ,  Í-lī-hō͘ ,  Sé-le̍k-thài ,  lóng lâi kui-óa i , 21 Chiah ê lâng pang-chān Tāi-pi̍t kong-kek thó͘-húi ,  in lóng sī tōa khùi-la̍t ê ióng-sū ,  koh chòe kun-tiúⁿ , 22 Hit-sî ji̍t-ji̍t ū lâng kui-óa Tāi-pi̍t ,  beh pang-chān i ,  chiū chiâⁿ-chòe tōa kun-tūi ,  chhin-chhiūⁿ Siōng-tè ê kun-tūi chi̍t-iūⁿ , 23 Pī-pān kau-chiàn ê kun-tūi kàu Hi-pek-lûn kìⁿ Tāi-pi̍t ,  beh chiàu Iâ-hô-hoa ê ōe î-sóa Sò-lô ê kok-ūi hō͘ Tāi-pi̍t ,  in ê siàu-gia̍h kì tī ē-bīn , 24 Iû-tāi chi-phài ,  giâ pîn-pâi kia̍h chhiuⁿ pī-pān kau-chiàn ê ,  ū la̍k-chheng poeh-pah lâng , 25 Se-biān ê chi-phài ,  ōe chhut-tīn ê ióng-sū ,  ū chhit-chheng chi̍t-pah lâng , 26 Lī-bī chi-phài sì-chheng la̍k-pah lâng , 27 Iâ-hô-iâ-tāi sī A-lûn ê ke ê siú-léng ,  tè-i--ê ū saⁿ-chheng chhit-pah lâng , 28 Koh ū siàu-liân lâng Sat-tok sī tōa ióng-sū ,  kap i pún-ke ê cho̍k-tiúⁿ jī-cha̍p-jī lâng , 29 Piān-ngá-bín ê chi-phài ,  chiū-sī Sò-lô ê tâng-cho̍k ,  saⁿ-chheng lâng ;  in-ūi kàu hit-sî ,  chit-cho̍k tōa-pòaⁿ iáu-kú iòng-hō͘ Sò-lô ê ke , 30 Í-hoat-liân chi-phài ê tōa ióng-sū ,  tī pún-cho̍k chhut-miâ--ê ,  ū nn̄g-bān liân poeh-pah lâng , 31 Má-ná-se pòaⁿ-chi-phài kì-miâ--ê ,  kiōng chi̍t-bān poeh-chheng ,  lóng lâi siat-li̍p Tāi-pi̍t chòe-ông , 32 Í-sat-ka chi-phài ū tì-sek ,  bat sî-sè ,  chai Í-sek-lia̍t só͘ tio̍h kiâⁿ--ê ,  in ê thâu-lâng ū nn̄g-pah ;  in ê hiaⁿ-tī lóng thàn in ê bēng-lēng , 33 Se-pò͘-lûn ū ōe-chhut-tīn--ê ,  lóng gâu kau-chiàn ,  ōe ēng ta̍k-iūⁿ ê kun-khì--ê ,  ū gō͘-bān lâng ;  in ōe pâi tūi-ngó͘ ,  bô nn̄g-iūⁿ sim , 34 Sio̍k Ná-hut-tha-lī--ê ,  ū chi̍t-chheng ê kun-tiúⁿ ;  giâ pîn-pâi kia̍h chhiuⁿ lâi tè in ê ,  ū saⁿ-bān chhit-chheng lâng , 35 Tàn ê chi-phài ,  ōe pâi-tīn ê ,  nn̄g-bān poeh-chheng la̍k-pah lâng , 36 Sio̍k A-siat--ê ,  ōe chhut-kun pâi-tīn--ê ,  ū sì-bān lâng , 37 Iok-tàn-hô ê tang-pêng ,  Liû-piān lâng ,  Ka-tek lâng ,  Má-ná-se pòaⁿ-chi-phài ê lâng ,  kia̍h ta̍k-iūⁿ ê kun-khì lâi kau-chiàn--ê ,  ū cha̍p-jī-bān lâng , 38 Chiah ê chiàn-sū lóng ōe pâi tūi-ngó͘ ,  sêng-si̍t sim kàu Hi-pek-lûn ,  beh siat-li̍p Tāi-pi̍t chòe Í-sek-lia̍t choân-kok ê ông ;  Í-sek-lia̍t kî-û ê lâng ,  iā tâng chi̍t-iūⁿ ê sim ,  beh siat-li̍p Tāi-pi̍t chòe-ông , 39 In tiàm hia saⁿ-ji̍t kú ,  kap Tāi-pi̍t saⁿ-kap tiàm ,  iā lim iā chia̍h ,  in-ūi in ê hiaⁿ-tī kā in pī-pān piān-piān , 40 Óa-kūn in ê lâng ,  ti̍t kàu Í-sat-ka ,  Se-pò͘-lûn ,  Ná-hut-tha-lī ê lâng ,  chiong lû ,  lo̍k-tô ,  lô ,  gû ,  chài mī-hún chia̍h-mi̍h ,  kap bû-hoa-kó-piáⁿ ,  phû-tô-koaⁿ ,  chiú ,  iû ,  lâi hia ;  iā ū tòa gû iûⁿ ,  lóng chin-chōe ;  in-ūi tī Í-sek-lia̍t tiong ū tōa hoaⁿ-hí , 
