1 Tāi-pi̍t nî lāu ,  ji̍t-chí móa-chiok ,  chiū siat-li̍p i ê kiáⁿ Só͘-lô-bûn chòe Í-sek-lia̍t ông , 2 Tāi-pi̍t chū-chi̍p Í-sek-lia̍t ê chèng siú-léng ,  kap chiah ê chè-si ,  í-ki̍p Lī-bī lâng , 3 Lī-bī lâng tùi saⁿ-cha̍p hè í-chiūⁿ--ê ,  lóng kè-sǹg ;  chiàu só͘ sǹg ta-po͘-lâng ê gia̍h-sò͘ ,  kiōng saⁿ-bān poeh-chheng , 4 Kî-tiong nn̄g-bān sì-chheng lâng koán-lí Iâ-hô-hoa tiān ê kang ,  ū la̍k-chheng lâng chòe chit-oân kap sū-su , 5 Ū sì-chheng lâng chòe kò͘-mn̂g--ê ;  koh sì-chheng lâng chiong góa Tāi-pi̍t só͘ chòe ēng teh o-ló ê ga̍k-khì o-ló Iâ-hô-hoa , 6 Tāi-pi̍t chiàu Lī-bī ê kiáⁿ ,  Kek-sūn ,  Ko-hat ,  Bí-la̍h-lī ,  lâi pun in ê kiáⁿ-sun ê pan-lia̍t , 7 Sio̍k Kek-sūn ê lâng ,  La̍h-tàn kap Sī-múi , 8 La̍h-tàn ê kiáⁿ ,  tōa-ê sī Iâ-iat ,  koh ū Sè-tàn kap Iok-jíⁿ ,  kiōng saⁿ-lâng , 9 Sī-múi ê kiáⁿ ,  Sī-lô-bi̍t ,  Hap-siat ,  Hap-lân ,  kiōng saⁿ-lâng ;  che sī La̍h-tàn cho̍k ê cho̍k-tiúⁿ , 10 Sī-múi ê kiáⁿ ,  Ngá-hap ,  Sè-ná ,  Iâ-o͘-si ,  Pí-lī-a ,  chí(**chit) sì-lâng chiū-sī Sī-múi ê kiáⁿ , 11 Ngá-hap sī tōa-kiáⁿ ,  tē-jī-ê Se-sat ;  to̍k-to̍k Iâ-o͘-si ,  Pí-lī-a ê kiáⁿ-sun bô jōa-chōe ,  só͘-í sǹg-chòe chi̍t-cho̍k , 12 Ko-hat ê kiáⁿ sī Àm-lân ,  Í-su-hap ,  Hi-pek-lûn ,  O͘-siat ,  kiōng sì-lâng , 13 Àm-lân ê kiáⁿ ,  A-lûn ,  Mô͘-se ;  A-lûn kap i ê kiáⁿ-sun sī hun-piat kàu tī éng-oán ,  lâi hun-piat chì-sèng ê mi̍h chòe-sèng ,  tī Iâ-hô-hoa ê bīn-chêng sio-hiuⁿ ,  lâi ho̍k-sāi I ,  hōng I ê miâ chiok-hok ,  kàu tī éng-oán , 14 Lūn-kàu Siōng-tè ê lô͘-po̍k Mô͘-se ,  i ê kiáⁿ miâ-jī kì tī Lī-bī ê chi-phài tiong , 15 Mô͘-se ê kiáⁿ sī Kek-sūn kap Í-lī-í-siā , 16 Kek-sūn ê kiáⁿ ,  tōa-ê sī Sè-pò͘-gia̍p , 17 Í-lī-í-siā ê kiáⁿ ,  Lī-hap-pí-ngá sī tōa-ê ;  Í-lī-í-siā bô pa̍t ê kiáⁿ ;  chóng-sī Lī-hap-pí-ngá ê kiáⁿ chin-chōe , 18 Í-su-hap ê kiáⁿ ,  tōa-ê Sī-lô-bi̍t , 19 Hi-pek-lûn ê kiáⁿ ,  tōa-ê Iâ-lī-ngá ,  tē-jī-ê sī A-má-lī-a ,  tē-saⁿ-ê sī Ngá-hap-sek ,  tē-sì sī Iâ-ka-biān , 20 O͘-siat ê kiáⁿ ,  tōa-ê sī Bí-ka ,  tē-jī-ê sī Iâ-se-ngá , 21 Bí-la̍h-lī ê kiáⁿ ;  Boa̍t-lī ,  Bó͘-sī ;  Boa̍t-lī ê kiáⁿ ;  Í-lī-a-sat ,  Ki-sū , 22 Í-lī-a-sat sí ,  bô kiáⁿ ,  chí-ū cha-bó͘-kiáⁿ ,  in ê hiaⁿ-tī Ki-sū ê kiáⁿ chhōa in , 23 Bó͘-sī ê kiáⁿ sī Boa̍t-le̍k ,  Í-tek ,  Iâ-lī-mô͘ ,  kiōng saⁿ-lâng , 24 Téng-bīn só͘ kì lóng sī Lī-bī ê kiáⁿ-sun ,  chiàu in lāu-pē ê ke lâi chòe cho̍k-tiúⁿ ,  ūi Iâ-hô-hoa ê chhù lâi chòe chhe-ēng ê kang ;  ta̍k-lâng tùi jī-cha̍p hè í-chiūⁿ siū-sǹg ,  lóng chiàu in ê miâ ê siàu-gia̍h lâi kè-sǹg , 25 In-ūi Tāi-pi̍t kóng ,  Iâ-hô-hoa Í-sek-lia̍t ê Siōng-tè ,  í-keng hō͘ I ê peh-sìⁿ pêng-an ,  koh I éng-oán tiàm-tī Iâ-lō͘-sat-léng , 26 Lī-bī lâng iā m̄-bián koh kng hōe-bō͘ ,  kap kî-tiong só͘ ēng lóng-chóng ê khì-kū , 27 In-ūi chiàu Tāi-pi̍t lîm-chiong ê sî só͘ hoan-hù--ê ,  Lī-bī lâng tùi jī-cha̍p hè í-chiūⁿ lóng siū-sǹg , 28 In-ūi i ê chit sī kun-sûi A-lûn ê kiáⁿ-sun ,  lâi chòe Iâ-hô-hoa tiān ê kang ,  chiū-sī tī chiah ê īⁿ kap chiah ê pâng lâi chòe kang ,  ia̍h hō͘ chiah ê sèng-mi̍h chheng-khì ,  lâi chòe Iâ-hô-hoa tiān ê kang ; 29 liāu-lí pâi-lia̍t ê piáⁿ ,  sò͘-chè ê mī-hún ,  he̍k-sī bô-kàⁿ ê po̍h-piáⁿ ,  kap tiáⁿ-lāi só͘ pek ,  í-ki̍p tiau-hô ê mi̍h ;  koh koán-lí chhìn ,  niû ê sū , 30 Ta̍k chá-khí khiā-teh lâi kám-siā o-ló Iâ-hô-hoa ,  ta̍k ê-hng iā sī án-ni , 31 Koh tī an-hioh-ji̍t ,  ge̍h ê chhoe-it ,  kap choeh-kî ,  hiàn chiah ê sio-chè hō͘ Iâ-hô-hoa ,  chiàu mi̍h ê siàu-gia̍h ,  chiàu só͘ tiāⁿ-tio̍h ê lē ,  siông-siông hiàn tī Iâ-hô-hoa ê bīn-chêng , 32 Koh hō͘ i kò͘-siú hōe-bō͘ ê chek-sêng ,  kap sèng-só͘ ê chek-sêng ,  í-ki̍p i ê hiaⁿ-tī A-lûn ê kiáⁿ-sun só͘ hō͘ i chòe ê chek-sêng ,  lâi ho̍k-sāi tī Iâ-hô-hoa ê chhù , 
