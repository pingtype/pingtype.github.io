1 Í-sek-lia̍t chèng-lâng chiū chū-chi̍p kàu Hi-pek-lûn kìⁿ Tāi-pi̍t kóng ,  Khòaⁿ ah ,  goán sī lí ê kut-jio̍k , 2 Chiông-chêng Sò-lô chòe ông ê sî ,  chhōa Í-sek-lia̍t lâng chhut-ji̍p--ê ,  iā sī lí ;  koh Iâ-hô-hoa lí ê Siōng-tè bat tùi lí kóng ,  Lí beh chiàu-kò͘ Góa ê peh-sìⁿ Í-sek-lia̍t ,  iā beh chòe Góa ê peh-sìⁿ Í-sek-lia̍t ê jîn-kun , 3 Tùi án-ni Í-sek-lia̍t chèng tiúⁿ-ló kàu Hi-pek-lûn kìⁿ ông ;  Tāi-pi̍t chiū tī Hi-pek-lûn ,  tī Iâ-hô-hoa ê bīn-chêng ,  kap in li̍p-iok ;  in chiū ēng iû boah Tāi-pi̍t chòe Í-sek-lia̍t ông ,  chiàu Iâ-hô-hoa thok-tiōng Sat-bó͘-jíⁿ só͘ kóng--ê , 4 Tāi-pi̍t kap Í-sek-lia̍t lâng khì kàu Iâ-lō͘-sat-léng ,  chiū-sī Iâ-pò͘-su ,  Hit-sî pún-tōe ê Iâ-pò͘-su lâng khiā-khí tī-hia , 5 Khiā-khí tī Iâ-pò͘-su ê lâng kā Tāi-pi̍t kóng ,  Lí bōe-ōe ji̍p chia ,  Chóng-sī Tāi-pi̍t kong-chhú Sek-an ê ōe-só͘ ,  chòe Tāi-pi̍t ê siâⁿ , 6 Tāi-pi̍t kóng ,  Chòe-thâu kong-kek Iâ-pò͘-su lâng--ê ,  beh chòe siú-léng ,  chòe goân-sòe ;  Sé-ló͘-ngá ê kiáⁿ Iok-ap tāi-seng chiūⁿ-khì ,  chiū chòe siú-léng , 7 Tāi-pi̍t khiā-khí tī ōe-só͘ ,  só͘-í in kiò i chòe Tāi-pi̍t ê siâⁿ , 8 I khí siâⁿ ê sì-ûi ,  chiū-sī tùi Bí-lô khí kàu i ê sì-ûi ;  kî-û--ê ,  Iok-ap siu-lí--i , 9 Tāi-pi̍t ti̍t-ti̍t khah kiông-tōa ,  in-ūi bān-kun ê Iâ-hô-hoa kap i tī-teh , 10 Ē-tóe só͘ kì sī Tāi-pi̍t ióng-sū ê thâu-lâng ;  in kap Í-sek-lia̍t chèng-lâng hùn-ióng ,  pang-chān i tit-tio̍h kok ,  siat-li̍p i chòe-ông ,  chiàu Iâ-hô-hoa só͘ lūn Í-sek-lia̍t ê ōe , 11 Tāi-pi̍t ióng-sū ê siàu-gia̍h kì tī ē-tóe ;  Hap-kek-mô͘-nî lâng Ngá-sok-pan ,  i sī chiah ê chiòng ê siú-léng ,  i bat chòe chi̍t-sî kia̍h-chhiuⁿ thâi-sí saⁿ-pah lâng , 12 Tē-jī sī A-ha̍p lâng ,  To-to ê kiáⁿ Í-lī-a-sat ;  i sī saⁿ ê ióng-sū ê chi̍t-ê , 13 I bat kap Tāi-pi̍t tī Pa-su-ta̍t-bín ,  Hui-lī-sū lâng chū-chi̍p tī-hia beh kau-chiàn ,  tī-hia ū chi̍t khu hn̂g tōa-be̍h móa-móa ;  chèng peh-sìⁿ chiū tī Hui-lī-sū lâng ê bīn-chêng tô-cháu , 14 In khiā tī hit khu hn̂g-tiong lâi pó-hō͘--i ,  sòa phah-sí Hui-lī-sū lâng ;  Iâ-hô-hoa chín-kiù in ,  hō͘ in tōa khah-iâⁿ , 15 Saⁿ-cha̍p ê thâu-lâng tiong ū saⁿ-lâng lo̍h-khì chio̍h-pôaⁿ hia ,  ji̍p A-thó͘-lân ê tōng kìⁿ Tāi-pi̍t ;  Hui-lī-sū ê kun-tūi chat-iâⁿ tī Lī-hoa̍t-im ê soaⁿ-kok , 16 Hit-sî Tāi-pi̍t tī ōe-só͘ ,  Hui-lī-sū lâng ê peng-iâⁿ tī Pek-lī-hêng , 17 Tāi-pi̍t him-soān kóng ,  Sím-mi̍h lâng ōe chiong Pek-lī-hêng siâⁿ-mn̂g-piⁿ ê chíⁿ-chúi ,  chhiūⁿ lâi hō͘ góa lim?18 Chí(**Chit) saⁿ-lâng chiū tùi Hui-lī-sū ê kun-iâⁿ chhiong--kè-khì ,  tùi Pek-lī-hêng siâⁿ-mn̂g-piⁿ ê chíⁿ chhiūⁿ-chúi ,  tòa lâi hō͘ Tāi-pi̍t ;  i m̄ lim ,  piàⁿ tī Iâ-hô-hoa bīn-chêng ,  kóng , 19 Góa ê Siōng-tè ah ,  góa koat-toàn m̄-thang chòe án-ni ;  chiah ê lâng bô kò͘ sìⁿ-miā ,  góa kiám káⁿ lim in ê huih mah? In-ūi in bô kò͘ sìⁿ-miā khì chhiūⁿ--lâi ,  Só͘-í i m̄ lim--i ,  Chiah ê sū sī chí saⁿ ê ióng-sū chòe--ê , 20 Iok-ap ê hiaⁿ-tī A-pí-su sī hit saⁿ ê ióng-sū tiong ê thâu ;  in-ūi i kia̍h-chhiuⁿ kong-kek saⁿ-pah lâng lâi thâi-sí ,  chiū tī chí(**chit) saⁿ-lâng tiong tit-tio̍h miâ , 21 Saⁿ-lâng tiong i pí hit nn̄g-ê khah chhut-tioh ,  chiū chòe in ê thâu ;  chóng-sī bōe pí-tit khí-thâu ê saⁿ-lâng , 22 Ū Kah-siat lâng Iâ-hô-iâ-tāi ê kiáⁿ ,  Pí-ná-ngá ,  bat chòe-chhut chōe-chōe tōa-sū--ê ,  thâi-sí Mô͘-ap lâng A-lī-i-le̍k ê nn̄g ê kiáⁿ ;  koh tī lo̍h-seh ê sî ,  lo̍h khiⁿ-lāi thâi-sí chi̍t chiah sai , 23 Koh thâi-sí chi̍t ê Ai-ki̍p ê tōa-hàn lâng ,  ū gō͘ tiú ê koâiⁿ ;  Ai-ki̍p lâng chhiú--nih ū chhiuⁿ ,  tōa chhin-chhiūⁿ pò͘-kui(**ki) ê niû ;  Pí-ná-ngá kia̍h-koáiⁿ lo̍h-khì chih--i ,  chhiúⁿ Ai-ki̍p lâng chhiú-lāi ê chhiuⁿ ,  chiah ēng i ê chhiuⁿ thâi-sí i , 24 Chiah-ê sī Iâ-hô-iâ-tāi ê kiáⁿ Pí-ná-ngá só͘ kiâⁿ ê sū ,  chiū tī saⁿ ê ióng-sū tiong tit-tio̍h miâ , 25 I pí saⁿ-cha̍p ê ióng-sū khah chhut-tioh ;  chóng-sī bōe pí-tit chêng saⁿ ê ióng-sū ;  Tāi-pi̍t siat-li̍p i chòe sī-ōe-tiúⁿ , 26 Kun-tūi tiong ê ióng-sū ,  ū Iok-ap ê hiaⁿ-tī A-sat-hek ,  Pek-lī-hêng lâng ,  To-to ê kiáⁿ I-le̍k-hap-lân ; 27 Hap-lu̍t lâng Sa-má ,  Pí-lûn lâng Hi-lī-su ; 28 Thê-ko-a lâng Ek-kiat ê kiáⁿ Í-la̍h ,  A-ná-tu̍t lâng A-pí-í-siā ; 29 Hō͘-sa lâng Se-pí-kai ,  A-ha̍p lâng Í-lâi ; 30 Nî-to-hoat lâng Má-khap-lâi ,  Nî-to-hoat lâng Pa-ná ê kiáⁿ Hi-li̍p ; 31 Piān-ngá-bín cho̍k ,  Ki-pí-a lâng Lī-pài ê kiáⁿ Í-thài ,  Pí-la̍h-tùn lâng Pí-ná-ngá ; 32 sio̍k Ka-si̍t chiah ê khoe ê lâng Hō͘-lâi ,  A-la̍h-pa lâng A-pí ; 33 Pa-lō͘-bí lâng A-su-má-hut ,  Sa-pún lâng I-lī-ngá-hap-pa ; 34 Ki-sun lâng Hap-chhim ê chèng-kiáⁿ ,  Hap-la̍h lâng Sa-ki ê kiáⁿ Iok-ná-tan ; 35 Hap-la̍h lâng Sa-kah ê kiáⁿ A-hi-àm ,  Ngô͘-jíⁿ ê kiáⁿ Í-lī-hoat-le̍k ; 36 Bí-ki-la̍h lâng Hi-hut ,  Pí-lûn lâng A-hi-ngá ; 37 Ka-bi̍t lâng Hi-su-lô ,  I-su-pài ê kiáⁿ Ná-lâi ; 38 Ná-tan ê hiaⁿ-tī Iok-jíⁿ ,  Hap-ki-lī ê kiáⁿ Bî-pek-hap ; 39 A-bûn lâng Sé-le̍k ,  Pí-lio̍k lâng Ná-hap-lâi ,  Ná-hap-lâi sī kā Sé-ló͘-ngá ê kiáⁿ Iok-ap kia̍h chiàn-khì--ê ; 40 Í-thiap lâng Í-la̍h ,  Í-thiap lâng Ka-li̍p ; 41 Hek-lâng O͘-lī-à ,  A-lâi ê kiáⁿ Sat-poa̍t ; 42 Liû-piān lâng Sī-sat ê kiáⁿ ,  A-tē-ná ,  i sī Liû-piān chi-phài tiong chi̍t-ê cho̍k-tiúⁿ ,  chhōa saⁿ-cha̍p lâng ; 43 Má-ka ê kiáⁿ Hap-lân ,  Bî-te̍k-nî lâng Iok-sa-hoat ; 44 A-si-tha-la̍h lâng O͘-se-a ,  A-lô-jíⁿ lâng ,  Hô-thán ê kiáⁿ Sa-má ,  Iâ-lī ; 45 Thê-sé lâng Sin-lī ê kiáⁿ Iâ-tia̍p ,  kap i ê hiaⁿ-tī Iok-hap ; 46 Má-hap-bī lâng Í-lī-gia̍p ,  I-lī-ná-an ê kiáⁿ Iâ-lī-pài ,  Iok-sa-bī-ngá ,  Mô͘-ap lâng I-te̍k-má ; 47 Í-lī-gia̍p ,  Gô-pī-tek ,  kap Bí-só-pat lâng Ngá-se-gia̍p , 
