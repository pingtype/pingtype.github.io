1 Tio̍h hō͘ lâng kì-tit eng-kai hâng-ho̍k pān chèng-sū ê ,  chiáng-koân ê ,  lâi sūn-thān i ,  siông-siông piān lâi kiâⁿ ta̍k hāng ê hó sū , 2 bô húi-pòng ,  bô saⁿ-chiⁿ ,  tio̍h un-hô ,  tùi chèng lâng hián-bêng ta̍k iūⁿ ê un-jiû , 3 In-ūi lán chêng iā sī bû-ti ,  pōe-ge̍k ,  siū bê-he̍k ,  hâng-ho̍k tī pah-poaⁿ ê su-io̍k kap khoài-lo̍k ,  oa̍h tī ok-to̍k oàn-tò͘ ê tiong-kan ,  sī khó-ò͘ⁿ ê ,  iā tāi-ke saⁿ oàn-hūn , 4 Nā-sī lán ê Kiù-chú Siōng-tè ê jîn-chû kap I ê thiàⁿ lâng hián-bêng ê sî , 5 I chiū kiù lán ,  m̄ sī tùi tī lán só͘ kiâⁿ ê gī ,  sī chiàu I ê lîn-bín ,  tùi têng-thâu-siⁿ ê sóe kap Sèng Sîn ê ōaⁿ-sin , 6 Sèng Sîn chiū-sī I tùi lán ê Kiù-chú Iâ-so͘ Ki-tok só͘ tōa-tōa kàng-lo̍h tī lán ê ; 7 hō͘ lán tùi I ê un lâi chheng-chòe-gī ê ,  thang chiàu éng-oa̍h ê ǹg-bāng lāi chiâⁿ-chòe hō͘-sû , 8 Chit ê ōe sī chin-si̍t ;  koh lūn chiah ê sū góa ài lí ngī-ngī kan-chèng i ,  hō͘ sìn Siōng-tè ê lâng tì-ì chòe chiah ê hó ê sū-gia̍p ,  chiah-ê lóng sī hó ,  ū lī-ek lâng ê , 9 Chóng-sī lí tio̍h siám-pī gōng-gōng ê piān-pok ,  sè-hē ê tâm-lūn ,  saⁿ-chiⁿ ,  kap ūi-tio̍h lu̍t-hoat ê cheng-chiàn ;  in-ūi chiah-ê sī bô lī-ek ,  koh khang-khang , 10 Kiat-tóng ê lâng ,  í-keng kéng-kài i chi̍t pái koh chi̍t pái ,  chiū tio̍h kù-chāi i ; 11 in-ūi chai chit hō lâng sī pōe-biū ,  ka-kī gí i ê chōe ,  iû-goân teh hoān , 12 Góa chhe A-thê-má á-sī Chhui-ki-kó͘ khì chhē lí ê sî ,  lí tio̍h tì-ì kàu Ni-ko-pho-li̍p lâi chhē góa ;  in-ūi góa í-keng tiāⁿ-tio̍h tī hia kè tang-thiⁿ , 13 Hoat-lu̍t-su Se-la̍p kap A-pho-lô ,  lí tio̍h tì-ì kā i sòng-hêng ,  hō͘ in bô khiàm-kheh , 14 Koh lán chiah ê lâng tio̍h ha̍k-si̍p chòe hó ê sū-gia̍p ,  lâi pī-pān hiah ê tek-khak tio̍h ê só͘-hùi ,  bián-tit bô kiat-si̍t , 15 Kap góa tī-teh ê lâng lóng chhéng-an lí ,  Hoān-nā tī sìn lâi thiàⁿ goán ê lâng lí tio̍h chhéng-an in , 16 Goān un-tián kap lín chèng lâng saⁿ-kap tī-teh , 3
