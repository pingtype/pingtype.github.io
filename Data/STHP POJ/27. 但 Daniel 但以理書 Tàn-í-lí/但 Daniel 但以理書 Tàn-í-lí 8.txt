1 Pek-sa-sat ông chē-ūi tē-saⁿ-nî ,  koh ū īⁿ-siōng chhut-hiān hō͘ góa Tān-í-lí khòaⁿ-kìⁿ ,  chiū-sī tī góa thâu-chi̍t-pái khòaⁿ-kìⁿ ê īⁿ-siōng ê liáu-āu , 2 Góa khòaⁿ-kìⁿ īⁿ-siōng ,  khòaⁿ-kìⁿ ê sî sī tī Í-lân séng Su-san ê kiong-tiān ;  góa khòaⁿ-kìⁿ īⁿ-siōng sī tī O͘-lâi ê hô-piⁿ , 3 Góa kia̍h-ba̍k teh khòaⁿ ,  khòaⁿ ah ,  ū kang ê mî-iûⁿ khiā tī hô ê thâu-chêng ,  i ū nn̄g ki kak ;  nn̄g-ki kak lóng koâiⁿ ;  chit-ki khah koâiⁿ hit-ki ;  khah-koâiⁿ-ê tè-bé hoat , 4 Góa khòaⁿ-kìⁿ hit chiah kang ê mî-iûⁿ ǹg-sai ǹg-pak ǹg-lâm lâi tak ;  bô chi̍t chiah siù ōe khiā-chāi tī i ê bīn-chêng ,  iā bô chi̍t-ê ōe kiù-chhut i ê chhiú ;  i chhut-chāi ì-sù kiâⁿ ka-kī chòe-tōa , 5 Góa teh siūⁿ ê sî ,  khòaⁿ ah ,  ū chi̍t chiah kang ê soaⁿ-iûⁿ tùi sai--sì lâi ,  piàn-kiâⁿ choân-tōe ,  kha bô ta̍h-tio̍h tōe ;  chit chiah soaⁿ-iûⁿ tī i nn̄g lúi ba̍k-chiu ê tiong-ng ū chi̍t ki chin hiáⁿ-ba̍k ê kak , 6 I khì kàu ū nn̄g-ki kak kang ê mî-iûⁿ hia ,  chiū-sī góa só͘ khòaⁿ-kìⁿ khiā tī hô ê thâu-chêng-ê ,  hoat tōa siū-khì ,  cháu--khì chhē i , 7 Góa khòaⁿ-kìⁿ i óa-kūn kang ê mî-iûⁿ ,  ǹg i hoat tōa siū-khì ,  tak hit chiah mî-iûⁿ ,  phah-chi̍h i nn̄g ki kak ,  mî-iûⁿ bô la̍t thang khiā tī i ê bīn-chêng ;  i chiū hō͘ i tó tī tōe--nih ,  thún-ta̍h i ;  bô chi̍t-ê ōe kiù mî-iûⁿ chhut i ê chhiú , 8 Hit chiah soaⁿ-iûⁿ ka-kī chòe chin tōa ;  tng i kiông-béng ê sî ,  hit-ki tōa-ki kak tú-tio̍h phah-chi̍h ,  ū hoat sì ki hiáⁿ-ba̍k ê kak thòe i ,  ǹg thiⁿ sì-bīn ê hong , 9 In tiong-kan chi̍t-ki koh hoat-chhut chi̍t-ki sòe-ki-kak ,  chiâⁿ-chòe chin tōa ,  ǹg-lâm ,  ǹg-tang ,  ǹg êng-iāu ê tōe , 10 I chiâⁿ-chòe koâiⁿ-tōa kàu thiⁿ ê kun-tūi ;  chiong kun-tūi kap chhiⁿ-sîn kúi-nā-ê hiat-lo̍h tōe--nih ,  thún-ta̍h i , 11 Koh i ka-kī chòe koâiⁿ-tōa kàu tī kun-tūi ê chú-cháiⁿ ,  tû--khì ta̍k-ji̍t só͘ hiàn hō͘ i ê sio-chè ,  húi-hoāi i ê sèng-só͘ , 12 Ūi-tio̍h chōe-kòa ê iân-kò͘ ū kun-tūi kap ji̍t-ji̍t só͘ hiàn ê sio-chè kau-hù i ;  i chiong chin-lí hiat tī tōe--nih ,  chhut-chāi ì-sù lâi kiâⁿ ,  bô m̄ heng-thong , 13 Góa thiaⁿ-kìⁿ ū chi̍t-ūi sèng-ê teh kóng-ōe ,  koh ū chi̍t-ūi sèng-ê tùi hit-ūi teh kóng-ōe-ê kóng ,  Chit ê īⁿ-siōng ,  chiū-sī lūn-kàu ji̍t-ji̍t só͘ hiàn ê sio-chè kap tì-kàu hong-hòe ê chōe-ok ,  hō͘ sèng-só͘ kap kun-tūi siū thún-ta̍h ,  beh kàu sím-mi̍h sî ah?14 I kā góa kóng ,  Kàu nn̄g-chheng saⁿ-pah mî-ji̍t ,  sèng-só͘ chiū beh tit-tio̍h chheng-khì , 15 Góa Tān-í-lí ,  góa ū khòaⁿ-kìⁿ chit ê īⁿ-siōng ,  ài-beh bêng-pe̍k hit ê ì-sù ,  hit-sî hut-jiân ū chi̍t-ūi chhin-chhiūⁿ lâng ê khoán-sit khiā tī góa ê bīn-chêng , 16 Góa koh thiaⁿ-kìⁿ O͘-lâi hô siang-pêng-hōaⁿ ê tiong-kan ū lâng ê siaⁿ kiò kóng ,  Ka-pek-lia̍t ah ,  tio̍h hō͘ chit-lâng bêng-pe̍k chit ê īⁿ-siōng , 17 I chiū lâi kàu góa khiā-teh ê só͘-chāi ;  i chi̍t-ē lâi ,  góa chiū kiaⁿ-hiâⁿ ,  phak tī tōe--nih ;  i kā góa kóng ,  Jîn-chú ah ,  lí tio̍h bêng-pe̍k ;  in-ūi chit ê īⁿ-siōng sī koan-hē tī boa̍t-kî , 18 I kap góa kóng-ōe ê sî ,  góa ê bīn phak tī tōe--nih ,  khùn tāng-bîn ;  i chiū bong góa ,  hû góa khí-lâi khiā , 19 I kóng ,  Khòaⁿ ah ,  góa beh hō͘ lí chai siū-khì ê boa̍t-kî só͘ beh ū ê sū ;  in-ūi chit-ê sī koan-hē tī lō͘-bé só͘ tiāⁿ-tio̍h ê sî , 20 Lí só͘ khòaⁿ-kìⁿ kang ê mî-iûⁿ ,  ū nn̄g ki kak ê ,  chiū-sī Má-tāi kap Pho-su nn̄g ê ông , 21 Hit-chiah tn̂g-mn̂g kang ê soaⁿ-iûⁿ chiū-sī Hi-lia̍p ông ;  i nn̄g-lúi ba̍k-chiu-tiong ê tōa-ki kak chiū-sī thâu-chi̍t ê ông , 22 Lūn-kàu hit-ki phah-chi̍h ê kak ,  tùi i ê tóe koh hoat-chhut sì-ki kak ;  án-ni ū sì-kok beh tùi i ê kok heng-khí ,  chóng-sī koân-le̍k bōe pí--tit i , 23 Hiah ê kok ê boa̍t-kî ,  lâng ê chōe-ok koàn-móa ,  beh ū chi̍t ê ông heng-khí ,  bīn-māu hiong-ok ,  gâu ēng khúi-khiat ê ōe , 24 I ê koân-pèng chiâⁿ-chòe tōa ,  chóng-sī m̄-sī tùi ka-kī ê koân-pèng ;  i beh kiâⁿ hui-siông ê húi-bia̍t ,  iā sī heng-thong ,  koh chiàu ka-kī ê ì-sù lâi kiâⁿ ;  koh beh húi-bia̍t ū koân-le̍k-ê í-ki̍p sèng ê peh-sìⁿ , 25 I ēng kè-bô͘ hō͘ i khúi-khiat ê chhiú-tōaⁿ heng-thong ;  sim-lāi ka-kī chòe-tōa ;  húi-bia̍t chōe-chōe lâng tī in bô tî-hông ê sî ;  koh beh khí-lâi kong-kek bān-ông ê Ông ;  chóng-sī i beh siū húi-hoāi ,  m̄-sī ēng lâng ê chhiú , 26 Chêng só͘ kóng ê-hng chá-khí ê īⁿ-siōng sī chin--ê ;  chóng-sī lí tio̍h hong-ba̍t hit ê īⁿ-siōng ;  in-ūi sī koan-hē chōe-chōe ji̍t-āu ê sū , 27 Tùi án-ni góa Tān-í-lí hun-bê ,  phòa-pīⁿ kúi-nā ji̍t ;  jiân-āu khí--lâi pān-lí ông ê sū-bū ;  góa in-ūi chit ê īⁿ-siōng gông-ngia̍h ,  bô lâng ōe hiáu-tit , 
