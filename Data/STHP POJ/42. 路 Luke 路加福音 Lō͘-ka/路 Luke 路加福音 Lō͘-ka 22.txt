1 Tû-kàⁿ-choeh ,  iā miâ pôaⁿ-kè-choeh ,  kūn lah , 2 Chiah ê chè-si-thâu kap keng-ha̍k-sū chhē-khòaⁿ ū sím-mi̍h hoat thang hāi-sí Iâ-so͘ ;  in-ūi sī kiaⁿ peh-sìⁿ , 3 Sat-tàn ji̍p tī hit-ê kiò chòe Ka-lio̍k ê Iû-tāi ,  i sī cha̍p-jī ê ha̍k-seng ê chi̍t ê ; 4 chiū khì kap chiah ê chè-si-thâu iú-si-koaⁿ saⁿ-kap chham-siông ,  beh ēng sím-mi̍h hoat chiong Iâ-so͘ kau in , 5 In hoaⁿ-hí ,  iok beh gûn hō͘ i , 6 Iû-tāi ín i ;  chiū chhē ki-hōe ,  tng peh-sìⁿ bô tī-teh ê sî ,  chiong Iâ-so͘ kau in , 7 Tû-kàⁿ-choeh ,  eng-kai thâi pôaⁿ-kè-choeh ê iûⁿ-ko ,  hit ê ji̍t í-keng kàu , 8 Iâ-so͘ chhe Pí-tek Iok-hān kóng ,  Lín khì thòe lán pī-pān pôaⁿ-kè-choeh ê iân-sia̍h ,  hō͘ lán thang lâi chia̍h , 9 In kā I kóng ,  Ài goán tī sím-mi̍h só͘-chāi pī-pān?10 I kā in kóng ,  Lín khì ji̍p siâⁿ ,  chiū ū chi̍t lâng tòa chúi-pân beh tú-tio̍h lín ,  tio̍h tè i ji̍p i só͘ ji̍p ê chhù , 11 Kā hit keng chhù ê chú-lâng kóng ,  Sian-siⁿ mn̄g kóng ,  Kheh-thiaⁿ tī tá-lo̍h? góa beh tī hia kap góa ê ha̍k-seng chia̍h pôaⁿ-kè-choeh , 12 I beh ēng lâu-téng pâi-siat ê tōa thiaⁿ hō͘ lín khòaⁿ ;  lín tio̍h tī hia pī-pān , 13 In khì ,  kó-jiân tú-tio̍h chiàu I só͘ kā in kóng ê ,  chiū tī hia pī-pān pôaⁿ-kè-choeh , 14 Sî kàu Iâ-so͘ chē toh ,  sù-tô͘ iā kap I chē , 15 I tùi in kóng ,  Tī siū hāi ê tāi-seng góa put-chí ì-ài kap lín chia̍h chit ê pôaⁿ-kè-choeh ; 16 in-ūi góa kā lín kóng ,  góa bô beh koh chia̍h i ,  kàu i èng-giām tī Siōng-tè ê kok , 17 Chiū chih poe ,  chiok-siā liáu kóng ,  Lín chiong chit-ê pun hō͘ lín ta̍k lâng ; 18 in-ūi góa kā lín kóng ,  taⁿ liáu-āu góa bô beh lim phû-tô chiap ,  kàu Siōng-tè ê kok lâi , 19 Koh the̍h piáⁿ chiok-siā lâi peh hō͘ in ,  kóng ,  Chit-ê sī góa ê seng-khu ,  ūi-tio̍h lín lâi hiàn ê ;  lín kiâⁿ chit-ê lâi kì-liām góa , 20 Chia̍h liáu-āu phâng poe iā sī án-ni ,  kóng ,  Chit ê poe sī sin-iok ,  tī góa ê huih lâi siat-li̍p ê ,  chiū-sī ūi-tio̍h lín lâu-chhut ê , 21 Nā-sī bōe góa ê lâng ,  i ê chhiú kap góa tī toh-ni̍h , 22 In-ūi Jîn-chú chin-chiàⁿ khì ,  chiàu só͘ tiāⁿ-tio̍h ê ;  nā-sī I hō͘ sím-mi̍h lâng bōe ,  hit lâng ū chai-ē!23 In chiū saⁿ tùi-mn̄g kî-tiong sím-mi̍h lâng beh chòe chit ê tāi-chì , 24 In ū teh saⁿ-chiⁿ ,  khòaⁿ chiông-tiong sím-mi̍h lâng sǹg chòe tōa , 25 Iâ-so͘ chiū kā in kóng ,  Lia̍t-pang ê kun-ông chòe chú lâi tī-lí in ;  koán-hat in ê chheng chòe Un-chú , 26 Nā-sī lín chiū m̄ sī án-ni ;  lín tiong-kan chòe tōa ê tio̍h chhin-chhiūⁿ sī-sòe ,  chòe thâu ê tio̍h chhin-chhiūⁿ chhe-ēng , 27 Sím-mi̍h hō lâng chòe tōa? sī chē toh ê ,  á-sī chòe chhe-ēng ê ah? kiám m̄ sī chē toh ê mah? Nā-sī góa tī lín tiong-kan chhin-chhiūⁿ chòe chhe-ēng ê , 28 Lín chiū-sī siông-siông kap góa tī chhì-liān tiong ê , 29 góa ēng kok hong lín ,  chhin-chhiūⁿ góa ê Pē bat ēng kok hong góa chi̍t iūⁿ ; 30 hō͘ lín tī góa ê kok lim-chia̍h tī góa ê toh ;  lín iā beh chē tī chō-ūi ,  sím-phòaⁿ Í-sek-lia̍t cha̍p-jī ê chi-phài , 31 Koh kóng ,  Se-bûn ,  Se-bûn ah ,  lí khòaⁿ ,  Sat-tàn bat ài tit-tio̍h lín ,  ài pòa lín chhin-chhiūⁿ pòa be̍h ; 32 nā-sī góa ū thòe lí kî-tó ,  hō͘ lí ê sìn bô sit-lo̍h ;  lí kui-chèng liáu-āu ,  tio̍h kian-kò͘ lí ê hiaⁿ-tī , 33 Pí-tek kā I kóng ,  Chú ah ,  góa piān-piān kap lí koaiⁿ lo̍h kaⁿ ,  iā kap lí sí , 34 I chiū kóng ,  Pí-tek ah ,  góa kā lí kóng ,  kin-á-ji̍t koe iáu-bē thî ,  lí beh saⁿ pái m̄ jīn góa , 35 Koh kā ha̍k-seng kóng ,  Góa chêng chhe lín bô tòa chîⁿ-tē ,  kap tah-liân ,  kap ôe ,  lín ū khiàm sím-mi̍h bô? In kóng ,  Bô , 36 I chiū kā in kóng ,  Nā-sī taⁿ ū chîⁿ-tē ê tio̍h tòa i ,  ū tah-liân ê iā tio̍h án-ni ;  bô to ê ,  tio̍h bōe i ê saⁿ ,  lâi bóe to , 37 In-ūi góa kā lín kóng ,  só͘ kì-chài ê kóng ,  Sǹg I kap put-hoat ê lâng tâng lia̍t ,  chit kù ōe tek-khak èng-giām tī góa ;  in-ūi kan-sia̍p góa ê taⁿ beh chiâⁿ lah , 38 In kóng ,  Chú ah ,  lí khòaⁿ ,  tī chia ū nn̄g ki to ,  I kā in kóng ,  Kàu-gia̍h lah , 39 Iâ-so͘ chhut-khì ,  chiàu-siông khì Kaⁿ-ná soaⁿ ;  ha̍k-seng iā tè I , 40 Kàu hit só͘-chāi chiū kā in kóng ,  Lín tio̍h kî-tó ,  bián-tit ji̍p bê-he̍k , 41 Chiū lī-khui in iok-lio̍k ū hiat chio̍h-thâu ê hn̄g ,  kūi-lo̍h-khì kî-tó kóng , 42 Pē ah ,  lí nā khéng ,  tio̍h chiong chit ê poe lī-khui góa ;  to̍k-to̍k m̄ sī góa ê ì-sù ,  sī lí ê ì-sù tio̍h chiâⁿ , 43 Ū chi̍t ê thiⁿ-sài tùi thiⁿ chhut-hiān ,  lâi chòng I ê la̍t , 44 Iâ-so͘ khó͘-thàng kàu ke̍k ,  kî-tó ná pek-chhiat ;  I ê kōaⁿ sī chhin-chhiūⁿ tōa tiám huih tih lo̍h tōe , 45 Kî-tó soah khí-lâi ,  khì chiū-kūn ha̍k-seng ,  khòaⁿ-kìⁿ in ūi-tio̍h iu-būn teh khùn ; 46 chiū kā in kóng ,  Siáⁿ-sū khùn? khí-lâi kî-tó ,  bián-tit ji̍p bê-he̍k , 47 Iáu teh kóng ê sî ū kui tīn lâng kàu ;  cha̍p-jī ha̍k-seng ê chi̍t ê ,  hit ê kiò chòe Iû-tāi ê ,  kiâⁿ tī in ê thâu-chêng ,  kūn-óa Iâ-so͘ beh kā I chim , 48 Nā-sī Iâ-so͘ kā i kóng ,  Iû-tāi ,  lí ēng chim-chhùi bōe Jîn-chú mah?49 Chó-iū ê lâng khòaⁿ-kìⁿ só͘ beh kàu ê sū chiū kóng ,  Chú ah ,  goán tio̍h ēng to lâi thâi in mah?50 Kî-tiong chi̍t lâng thâi chè-si-thâu ê lô͘-po̍k ,  siah-khì i chiàⁿ pêng ê hī-á , 51 Iâ-so͘ ìn kóng ,  Tāi-chì kàu án-ni ,  chhiáⁿ iông-ún che ;  chiū bong i ê hī-á ,  lâi i-hó i , 52 Iâ-so͘ tùi hiah ê lâi kong-kek I ê chè-si-thâu ,  tiān-si ,  tiúⁿ-ló kóng ,  Lín kia̍h to kap thûi chhut-lâi chhin-chhiūⁿ kong-kek chha̍t mah?53 Góa ji̍t-ji̍t kap lín tī tiān-ni̍h ,  lín bô chhun chhiú kong-kek góa ;  nā-sī chit tia̍p sī lín ê sî ,  kap o͘-àm ê koân-sè , 54 In chiū lia̍h I ,  tòa I khì ,  tòa I ji̍p chè-si-thâu ê chhù ,  Pí-tek hn̄g-hn̄g tè I , 55 Lâng tī tiâⁿ-ni̍h khí hé ,  saⁿ-kap teh chē ,  Pí-tek iā chē tī in tiong-kan , 56 Ū chi̍t ê lú-pī khòaⁿ-kìⁿ i ǹg hé-kng teh chē ,  chù-ba̍k khòaⁿ i ,  kóng ,  Chit lâng iā sī kap I chòe tīn , 57 I m̄ jīn kóng ,  Hū-jîn-lâng ah ,  góa m̄ bat I , 58 Tiap-á-kú koh chi̍t lâng khòaⁿ-kìⁿ kóng ,  Lí iā sī in ê lâng ,  Pí-tek kóng ,  Lâng ah ,  góa m̄ sī , 59 Kè pòaⁿ-sî kú ,  koh chi̍t lâng chhut-la̍t kóng ,  Chit lâng chin-chiàⁿ kap I chòe tīn ,  in-ūi i iā sī Ka-lī-lī lâng , 60 Nā-sī Pí-tek kóng ,  Lâng ah ,  lí só͘ kóng ê ,  góa m̄ chai ,  Iáu teh kóng ê sî ,  koe liâm-piⁿ thî , 61 Chú oa̍t thâu khòaⁿ Pí-tek ,  Pí-tek chiū kì-tit Chú ê ōe ,  ū cháiⁿ-iūⁿ kā i kóng ,  Kin-á-ji̍t koe thî ê tāi-seng ,  lí beh saⁿ pái m̄ jīn góa , 62 I chiū chhut-khì gōa-bīn ,  tōa thî-khàu , 63 Kò͘-siú Iâ-so͘ ê lâng hì-lāng I ,  phah I ; 64 ng I ê bīn ,  mn̄g I kóng ,  Lí tio̍h chòe sian-ti lâi kóng ,  phah lí ê sī chī-chūi ah , 65 Koh kóng chōe-chōe hāng lâi siat-to̍k I , 66 Kàu thiⁿ kng ,  peh-sìⁿ ê tiúⁿ-ló-hōe chū-chi̍p ,  kî-tiong ū chiah ê chè-si-thâu kap keng-ha̍k-sū ;  in chiū tòa Iâ-so͘ kàu in ê kong-hōe kóng , 67 Lí nā sī Ki-tok tio̍h kā goán kóng , 68 Iâ-so͘ kā in kóng ,  Góa nā kā lín kóng ,  lín m̄ sìn ;  nā mn̄g lín ,  lín iā m̄ ìn , 69 Chóng-sī taⁿ liáu-āu Jîn-chú beh chē tī Siōng-tè koân-lêng ê tōa pêng , 70 Tāi-ke kóng ,  Án-ni ,  chiū lí sī Siōng-tè ê Kiáⁿ mah? I tùi in kóng ,  Lín kóng góa chiū-sī , 71 In kóng ,  Mih-sái ēng pa̍t hāng ê kan-chèng? lán pún-sin ū thiaⁿ-kìⁿ I chhin-chhùi só͘ kóng ê , 
