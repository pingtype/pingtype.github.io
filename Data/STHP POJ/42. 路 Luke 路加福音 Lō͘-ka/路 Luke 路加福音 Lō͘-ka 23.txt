1 In choân-hōe ê lâng lóng khí-lâi ,  tòa I kàu Pí-lia̍p-to ê bīn-chêng ; 2 kò I kóng ,  Goán khòaⁿ chit lâng bê-he̍k goán ê peh-sìⁿ ,  kìm lâng la̍p sè hō͘ Kai-sat ,  ka-kī chheng chòe Ki-tok ,  chòe ông , 3 Pí-lia̍p-to mn̄g I kóng ,  Lí sī Iû-thài lâng ê ông mah? Ìn i kóng ,  Lí kóng ,  chiū-sī , 4 Pí-lia̍p-to tùi hiah ê chè-si-thâu kap kui tīn ê lâng kóng ,  Góa khòaⁿ chit lâng bô chōe , 5 Chóng-sī in ná chhut-la̍t kóng ,  I iô-tāng peh-sìⁿ ,  piàn Iû-thài thoân kàu ,  tùi Ka-lī-lī khí kàu chia , 6 Pí-lia̍p-to chi̍t-ē thiaⁿ-kìⁿ ,  chiū mn̄g khòaⁿ chit lâng sī Ka-lī-lī lâng á m̄ sī , 7 Í-keng chai I sio̍k tī Hi-lu̍t só͘ koán-hat ,  chiū sàng I hō͘ Hi-lu̍t ;  hit sî Hi-lu̍t iā tī Iâ-lō͘-sat-léng , 8 Hi-lu̍t khòaⁿ-kìⁿ Iâ-so͘ chiū chin hoaⁿ-hí ,  sī kú-kú ài khòaⁿ-kìⁿ I ,  in-ūi bat thiaⁿ-kìⁿ I ê sū ,  koh ǹg-bāng khòaⁿ-kìⁿ I kiâⁿ sîn-jiah , 9 Chiū ēng chōe-chōe ōe mn̄g I ;  nā-sī Iâ-so͘ bô ìn i chi̍t kù , 10 Hiah ê chè-si-thâu kap keng-ha̍k-sū khiā-teh ,  chhut-la̍t kò I , 11 Hi-lu̍t kap i ê peng ba̍k-tē-bô I ,  hì-lāng I ;  ēng súi ê saⁿ kā I chhēng ,  koh sàng hêng Pí-lia̍p-to , 12 Hi-lu̍t kap Pí-lia̍p-to pêng-sî kiat-oàn ,  hit ji̍t chiū chòe pêng-iú , 13 Pí-lia̍p-to tiàu hiah ê chè-si-thâu ,  kap iú-si chham peh-sìⁿ lâi , 14 tùi in kóng ,  Lín tòa chit ê lâng kàu góa chia ,  kóng I sī bê-he̍k peh-sìⁿ ê ;  lí khòaⁿ ,  góa tī lín ê bīn-chêng í-keng sím-mn̄g I ;  chóng-sī lūn-kàu lín só͘ kò I ê sū ,  góa chhâ-chhut I lóng bô chōe , 15 Hi-lu̍t iā sī án-ni ;  in-ūi ū chiong I sàng hêng lán ;  iā lí khòaⁿ ,  I só͘ kiâⁿ bô chi̍t hāng eng-kai sí ê sū , 16 Só͘-í góa beh phah lâi tháu-pàng I , 17 18 In chi̍t chôe âu-kiò kóng ,  Tio̍h tû-khì chit ê lâng ,  pàng Pa-lia̍p-pa hō͘ goán , 19 Chit ê Pa-lia̍p-pa ,  in-ūi tī siâⁿ-lāi chok-loān koh thâi-sí lâng ,  chiah koaiⁿ lo̍h kaⁿ , 20 Pí-lia̍p-to ài pàng Iâ-so͘ ,  chiū koh kap in kóng , 21 Nā-sī in kiò ,  Tèng I si̍p-jī-kè ,  tèng I si̍p-jī-kè , 22 Pí-lia̍p-to tē saⁿ pái tùi in kóng ,  Sī cháiⁿ-iūⁿ? I ū kiâⁿ sím-mi̍h pháiⁿ? Góa khòaⁿ I bô chi̍t hāng eng-kai sí ê chōe ;  só͘-í beh phah lâi tháu-pàng I , 23 In tōa siaⁿ pek-chhiat kiû tèng I tī si̍p-jī-kè ,  In ê siaⁿ khah-iâⁿ , 24 Pí-lia̍p-to gí-toàn chiàu in só͘ kiû ê lâi kiâⁿ:25 chiū tháu-pàng in só͘ kiû hit ê ūi-tio̍h chok-loān sòa thâi-sí lâng koaiⁿ lo̍h kaⁿ ê ;  chiong Iâ-so͘ kau in ,  lâi sūn in ê ì-sù , 26 Tòa Iâ-so͘ khì ê sî ,  ū chi̍t ê Kó͘-lī-nāi ê lâng ,  Se-bûn ,  tùi hiuⁿ-ē lâi ,  in chiū khiú i lâi ,  chiong si̍p-jī-kè khòa tī i ê keng-thâu ,  hō͘ i giâ lâi tè Iâ-so͘ , 27 Tè I ê lâng ū peh-sìⁿ kap hū-jîn-lâng chōe-chōe ,  hū-jîn-lâng ūi-tio̍h I tûi heng ai-siong , 28 Iâ-so͘ oa̍t thâu tùi in kóng ,  Iâ-lō͘-sat-léng ê hū-jîn-lâng ah ,  bo̍h-tit ūi-tio̍h góa thî-khàu ,  tio̍h ūi-tio̍h lín ka-kī kap ka-kī ê kiáⁿ-jî lâi thî-khàu:29 in-ūi sî beh kàu ,  lâng beh kóng ,  Bōe-ōe hoâi-īn ê hū-jîn-lâng ,  bē bat seng-sán ê thai ,  bē bat hō͘ gín-ná suh ê lin-thâu ,  ū hok-khì , 30 Hit sî lâng chiū beh tùi soaⁿ kóng ,  Teh goán ;  iā tùi soaⁿ-á kóng ,  Khàm goán , 31 In-ūi tī chhiⁿ ê chhiū-ba̍k nā kiâⁿ án-ni ,  chiū tī ta ê chhiū-ba̍k beh cháiⁿ-iūⁿ ah?32 Koh ū nn̄g ê hoān-lâng hō͘ lâng tòa-khì ,  kap Iâ-so͘ tâng siū sí , 33 Kàu chi̍t só͘-chāi miâ kiò Thâu-khak-óaⁿ ,  chiū tī hia tèng I tī si̍p-jī-kè ;  koh tèng hiah ê hoān-lâng ,  chi̍t-ê tī chiàⁿ pêng ,  chi̍t-ê tī tò pêng , 34 Iâ-so͘ kóng ,  Pē ah ,  sià-bián in ,  in-ūi in só͘ chòe ê ,  in m̄ chai ,  Lâng chiū liam-khau pun I ê saⁿ , 35 Hiah ê iú-si ki-chhì I kóng ,  I bat kiù pa̍t lâng ;  nā sī chòe Siōng-tè ê Ki-tok ,  siū kéng-soán ê ,  tio̍h kiù ka-kī , 36 Peng-teng iā hì-lāng I ,  kūn-óa ēng chhò͘ hō͘ I , 37 kóng ,  Lí nā sī Iû-thài lâng ê ông ,  tio̍h kiù ka-kī , 38 Tī I ê téng-bīn ū chám-tiâu siá kóng ,  Chit-ê sī Iû-thài lâng ê ông , 39 Siū tiàu-teh ê hoān-lâng chi̍t-ê siat-to̍k I ,  kóng ,  Lí kiám m̄ sī Ki-tok mah? Tio̍h kiù ka-kī kap goán , 40 Tē jī ê ìn lâi chek-pī i ,  kóng ,  Lí kì-jiân tâng siū chōe ,  liân Siōng-tè iā m̄ kiaⁿ mah?41 Lán siū chōe sī kong-tō ;  in-ūi lán só͘ siū ê ha̍p tī lán só͘ kiâⁿ ;  nā-sī chit lâng só͘ kiâⁿ ê ,  bô chi̍t hāng m̄ tio̍h , 42 Chiū kóng ,  Iâ-so͘ ah ,  lí tī lí ê kok lâi ê sî ,  tio̍h kì-tit góa , 43 Iâ-so͘ chiū kā i kóng ,  Góa si̍t-chāi kā lí kóng ,  Kin-á-ji̍t lí beh kap góa tī Lo̍k-hn̂g , 44 Ji̍t tiong-tàu ,  choân tōe o͘-àm ;  kàu saⁿ tiám cheng ê sî ,  ji̍t ê kng bô-khì ; 45 tiān-lāi ê tiùⁿ tùi tiong li̍h-khui , 46 Iâ-so͘ tōa siaⁿ kiò ,  chiū kóng ,  Pē ah ,  góa ê sîn kau-tāi lí ê chhiú ,  Chiah ê ōe kóng soah ,  khùi chiū tn̄g , 47 Pé-chóng khòaⁿ-kìⁿ chit ê tāi-chì ,  kui êng-kng Siōng-tè ,  kóng ,  Chit-ê chin-chiàⁿ sī gī ê lâng , 48 Chū-chi̍p teh khòaⁿ ê chèng lâng khòaⁿ-kìⁿ chiah ê tāi-chì ,  lóng tûi heng tò-khì , 49 Hiah-ê kap Iâ-so͘ saⁿ-bat ê ,  í-ki̍p hiah-ê tùi Ka-lī-lī tè I lâi ê hū-jîn-lâng ,  lóng hn̄g-hn̄g teh khiā ,  lâi khòaⁿ chiah ê sū , 50 Ū chi̍t lâng miâ Iok-sek ,  i sī gī-oân ,  chòe lâng hó koh gī ; 51 i bô tâng hiah ê lâng só͘ kè-bô͘ só͘ chòe ê ,  i sī sio̍k Iû-thài lâng ê A-lī-má-thài siâⁿ ,  pêng-sò͘ him-bō͘ Siōng-tè kok ê , 52 Chit lâng khì kìⁿ Pí-lia̍p-to ,  lâi kiû Iâ-so͘ ê sin-si , 53 Chiū siu I lo̍h-lâi ,  ēng iù-tōe pò͘ pau I ,  hē tī chio̍h chha̍k ê bōng ,  lóng bē bat bâi-chòng lâng ê , 54 Hit ji̍t chiū-sī pī-pān choeh ê ji̍t ,  an-hioh-ji̍t kūn lah , 55 Tùi Ka-lī-lī kap Iâ-so͘ saⁿ-kap lâi hiah ê hū-jîn-lâng tè tī āu-bīn ,  khòaⁿ I ê bōng ,  kap cháiⁿ-iūⁿ hē I ê sin-si , 56 Chiū tò-khì pī-pān hiuⁿ-liāu hiuⁿ-iû ;  tng an-hioh-ji̍t chiàu kài-bēng lâi hioh , 
