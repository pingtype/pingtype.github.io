1 Iâ-so͘ ji̍p Iâ-lī-ko ,  teh kè-khì ê sî , 2 ū chi̍t lâng miâ kiò Sat-kai ,  sī chòe thiu-hiòng ê thâu-lâng ,  iā sī hó-gia̍h , 3 I ài beh khòaⁿ Iâ-so͘ sī sím-mi̍h lâng ,  nā-sī lâng chōe ,  khòaⁿ bōe tio̍h ,  in-ūi i seng-khu óe-sòe , 4 Chiū cháu chòe chêng ,  peh-chiūⁿ sng-châi chhiū ,  beh khòaⁿ I ;  in-ūi Iâ-so͘ beh tùi hia kè , 5 Iâ-so͘ kàu hit ūi ,  kia̍h thâu khòaⁿ i kóng ,  Sat-kai kín-kín lo̍h-lâi ,  in-ūi kin-á-ji̍t góa tek-khak tio̍h tiàm lí ê ke , 6 Chiū kín-kín lo̍h-lâi ,  hoaⁿ-hí chiap-la̍p I , 7 Chèng lâng khòaⁿ-kìⁿ ,  nga̍uh-nga̍uh-liām kóng ,  I ji̍p khì hioh tī pháiⁿ lâng ê chhù , 8 Sat-kai khiā-teh ,  tùi Chú kóng ,  Chú ah ,  góa chiong só͘ ū ê chi̍t pòaⁿ hō͘ sòng-hiong lâng ;  nā sī bat oaiⁿ sím-mi̍h lâng ,  chiū chiong sì-pē pê i , 9 Iâ-so͘ tùi i kóng ,  Kin-á-ji̍t chín-kiù kàu tī chit ê ke ;  ūi-tio̍h i iā sī A-pek-la̍h-hán ê kiáⁿ-sun , 10 In-ūi Jîn-chú kàu ,  sī beh chhē sit-lo̍h ê ,  lâi kiù i , 11 In thiaⁿ-kìⁿ chiah ê ōe ê sî ,  Iâ-so͘ koh siat chi̍t ê phì-jū ,  sī in-ūi I í-keng kūn Iâ-lō͘-sat-léng ,  in iā phah-sǹg Siōng-tè ê kok beh liâm-piⁿ hián-bêng , 12 I chiū kóng ,  Ū chi̍t ê chun-kùi ê lâng khì hn̄g-hn̄g ê só͘-chāi beh siū hong lâi tit-tio̍h kok ,  chiah tò-tńg lâi , 13 Chiū kiò i cha̍p ê lô͘-po̍k ,  ēng gûn cha̍p kun hō͘ in ,  tùi in kóng ,  Khì chòe seng-lí kàu góa tò-lâi , 14 Chóng-sī i pún-kok ê peh-sìⁿ oàn-hūn i ,  chhe sù-chiá tè-āu khì kóng ,  Goán m̄ ài chit lâng chòe goán ê ông , 15 I tit-tio̍h kok tò-tńg lâi ,  chiū hoan-hù kiò hiah ê tùi i niá gûn ê lô͘-po̍k lâi ,  ài beh chai in chòe seng-lí só͘ thàn ê , 16 Thâu-chi̍t-ê lâi i ê bīn-chêng kóng ,  Chú ah ,  lí chi̍t kun ê gûn í-keng thàn cha̍p kun lah , 17 I kā i kóng ,  Hó ah ,  hó ê lô͘-po̍k ,  in-ūi lí tī chì sió-khóa ê sū í-keng chīn-tiong ,  taⁿ hō͘ lí koán cha̍p ê siâⁿ , 18 Hit ê tē jī ê lâi kóng ,  Chú ah ,  lí chi̍t kun ê gûn í-keng tit-tio̍h gō͘ kun lah , 19 I iā kā i kóng ,  Hō͘ lí iā koán gō͘ ê siâⁿ , 20 Koh chi̍t ê lâi kóng ,  Chú ah ,  lí khòaⁿ ,  lí chi̍t kun ê gûn tī chia ,  góa ēng chhiú-kun pau khǹg-teh ; 21 in-ūi góa kiaⁿ lí ,  lí sī giâm-ha̍t ê lâng ,  the̍h só͘ bô hē ê ,  koah só͘ bô iā ê , 22 I kā i kóng ,  Pháiⁿ ê lô͘-po̍k ah ,  chiū lí só͘ kóng ê góa beh gí-toàn lí ,  Lí kì-jiân chai góa sī giâm-ha̍t ê lâng ,  the̍h só͘ bô hē ê ,  koah só͘ bô iā ê ; 23 siáⁿ-sū m̄ chiong góa ê gûn khì lok tī chîⁿ-tiàm ,  kàu góa lâi ê sî ,  thang liân hit ê lī-sek sòa the̍h?24 Chiū kā piⁿ-á khiā ê lâng kóng ,  Chiong i chi̍t kun ê gûn kā i the̍h-lâi ,  hō͘ hit ê ū cha̍p kun ê , 25 In kā i kóng ,  Chú ah ,  i ū cha̍p kun lah , 26 Góa kā lín kóng ,  Kìⁿ-nā ū-ê beh hō͘ i ;  bô-ê ,  liân i só͘ ū ê iā beh kā i the̍h-khì , 27 Nā-sī góa hiah ê tùi-te̍k ,  m̄ ài góa chòe in ê ông ê ,  tio̍h thoa in lâi ,  tī góa ê bīn-chêng thâi-sí in , 28 Iâ-so͘ kóng soah ,  chìn-chêng kiâⁿ ,  chiūⁿ Iâ-lō͘-sat-léng , 29 Kiâⁿ kūn Pek-hoat-kî kap Pek-tāi-nî ,  tī hit-ê miâ kiò Kaⁿ-ná ê soaⁿ ,  chiū chhe nn̄g ê ha̍k-seng ,  kóng , 30 Lín khì tùi-bīn ê hiuⁿ-siā ,  ji̍p-khì ê sî beh tú-tio̍h chi̍t chiah lû-á pa̍k tī hia ,  iáu-bē bat ū lâng khiâ ê ,  tháu-khui kā i khan lâi , 31 Nā ū lâng mn̄g lín ,  Tháu lû beh siáⁿ-sū? lín tio̍h kóng ,  Chú khiàm-ēng i , 32 Só͘ chhe ê lâng khì ,  kó-jiân tú-tio̍h chiàu I só͘ kā in kóng ê , 33 Tháu lû-á ê sî ,  chú-lâng tùi in kóng ,  Tháu lû-á beh siáⁿ-sū?34 In kóng ,  Chú khiàm-ēng i , 35 Chiū khan i chiū-kūn Iâ-so͘ ;  chiong in ê saⁿ phoa̍h tī lû-á téng ,  hû Iâ-so͘ khiâ i , 36 I kiâⁿ ê sî ,  lâng ēng in ê saⁿ pho͘ tī lō͘-ni̍h , 37 Í-keng kūn ,  beh lo̍h Kaⁿ-ná soaⁿ ,  kui tīn ê ha̍k-seng chiū hoaⁿ-hí ,  tōa siaⁿ o-ló Siōng-tè ,  ūi-tio̍h só͘ khòaⁿ-kìⁿ lóng-chóng ê koân-lêng ; 38 kóng ,  Tī Chú ê miâ lâi ê ông ,  eng-kai tit-tio̍h o-ló ,  tī thiⁿ-ni̍h hô-pêng ,  tī chì-koâiⁿ ê ūi êng-kng , 39 Chèng lâng tiong ū kúi-nā ê Hoat-lī-sài lâng tùi I kóng ,  Sian-siⁿ ah ,  tio̍h chek-pī lí ê ha̍k-seng , 40 I ìn kóng ,  Góa kā lín kóng ,  in nā chēng-chēng ,  hiah ê chio̍h-thâu beh âu-kiò , 41 Í-keng kūn ,  khòaⁿ-kìⁿ siâⁿ chiū ūi-tio̍h i thî-khàu ,  kóng , 42 Siat-sú lí tī chit ji̍t nā chai koan-hē pêng-an ê sū! chóng-sī taⁿ tùi lí ê ba̍k-chiu ún-ba̍t , 43 In-ūi sî-ji̍t beh kàu ,  lí ê tùi-te̍k beh chiu-ûi khí thô͘-siâⁿ lâi ûi lí ,  sì-bīn khùn-khó͘ lí ; 44 koh beh hō͘ lí kap lí lāi-tiong ê kiáⁿ-jî lóng tó tōe ;  bô lâu nn̄g tè chio̍h saⁿ-tha̍h ;  in-ūi lí m̄ chai koàn-kò͘ lí ê ji̍t , 45 Í-keng ji̍p tiān-tn̂g ,  chiū kóaⁿ-chhut hiah ê bōe mi̍h ê ; 46 kā in kóng ,  Ū kì-chài kóng ,  Góa ê chhù beh chòe kî-tó ê chhù ,  nā-sī lín hō͘ i chòe chha̍t-siū , 47 Iâ-so͘ ji̍t-ji̍t tī tiān-ni̍h kà-sī lâng ,  Chiah ê chè-si-thâu keng-ha̍k-sū í-ki̍p peh-sìⁿ ê sī-tōa kè-bô͘ beh bia̍t I ; 48 chóng-sī chhē bô pō͘ ,  in-ūi peh-sìⁿ lóng tì-ì thiaⁿ I , 
