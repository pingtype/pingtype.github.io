1 Iâ-so͘ kiò cha̍p-jī ê ha̍k-seng lóng lâi ,  hō͘ in ū lêng-le̍k koân-pèng ,  ōe chè-ap lóng-chóng ê kúi ,  i-hó pīⁿ-chèng , 2 Chiū chhe in khì thoân Siōng-tè ê kok ,  i-hó phòa-pīⁿ lâng , 3 Koh tùi in kóng ,  Bo̍h-tit tòa lō͘-hùi ,  bo̍h-tit koáiⁿ-á ,  bo̍h-tit tah-liân ,  bo̍h-tit kan-niû ,  bo̍h-tit gûn ,  iā bo̍h-tit nn̄g niá saⁿ , 4 Kìⁿ só͘ ji̍p ê chhù ,  tio̍h tòa tī hia ,  iā tio̍h tùi hia khí-sin , 5 Hoān-nā m̄ chiap-la̍p lín ê ,  chhut in ê siâⁿ ê sî ,  tio̍h pōaⁿ-khì lín kha-ni̍h ê thô͘-hún ,  lâi kan-chèng in , 6 Ha̍k-seng chiū chhut-khì ,  piàn-kiâⁿ hiah ê hiuⁿ-siā thoân hok-im ,  ta̍k só͘-chāi i-pīⁿ , 7 Hun-hong ê jîn-kun Hi-lu̍t thiaⁿ-kìⁿ it-chhè ê sū ,  chiū put-chí tiû-tû ,  in-ūi ū lâng kóng ,  Iok-hān tùi sí-lâng tiong koh-oa̍h ; 8 ū-ê kóng ,  Í-lī-a chhut-hiān ;  iā ū-ê kóng ,  kó͘-chá ê sian-ti chi̍t lâng koh-oa̍h , 9 Nā-sī Hi-lu̍t kóng ,  Iok-hān góa í-keng kā i thâi-thâu ;  taⁿ góa thiaⁿ-kìⁿ I chit hō sū ,  che sī sím-mi̍h lâng? Chiū chhē ki-hōe ài khòaⁿ-kìⁿ I , 10 Sù-tô͘ tò-lâi ,  chiong in só͘ kiâⁿ ê pâi-lia̍t hō͘ Iâ-so͘ thiaⁿ ,  Iâ-so͘ chiū chhōa in thè-khui kàu chi̍t ê siâⁿ ,  miâ Pek-sài-tāi , 11 Nā-sī chèng lâng chai chiū tè I ;  I chiap-la̍p in ,  tùi in káng-lūn Siōng-tè ê kok ;  hoān-nā khiàm-ēng i-pīⁿ ,  chiū kā i i , 12 Ji̍t beh lo̍h ,  cha̍p-jī ê ha̍k-seng lâi kā I kóng ,  Chhiáⁿ sì-sòaⁿ chèng lâng ,  hō͘ in khì sì-ûi ê hiuⁿ-siā kap soaⁿ-tiûⁿ tâu-hioh siat-hoat chia̍h ;  in-ūi lán chia sī khòng-iá ê só͘-chāi , 13 Iâ-so͘ tùi in kóng ,  Lín hō͘ in chia̍h ,  In kóng ,  Goán nā bô khì thòe chiah ê chèng lâng bóe chia̍h ,  chiū put-kò ū gō͘ ê piáⁿ ,  nn̄g bé hî nā-tiāⁿ , 14 In-ūi hiah ê lâng iok-lio̍k ū gō͘-chheng ,  Iâ-so͘ tùi ha̍k-seng kóng ,  Hō͘ chèng lâng chē kui lia̍t ,  múi lia̍t gō͘-cha̍p lâng , 15 Ha̍k-seng chiàu án-ni kiâⁿ ,  hō͘ chèng lâng lóng chē , 16 Iâ-so͘ the̍h gō͘ ê piáⁿ nn̄g bé hî ,  ǹg thiⁿ chiok-siā lâi peh i ,  hō͘ ha̍k-seng pâi tī chèng lâng ê bīn-chêng , 17 Lóng chia̍h kàu pá ;  khioh só͘ chhun ê sut-á cha̍p-jī kheng , 18 Iâ-so͘ ka-kī teh kî-tó ,  ha̍k-seng kap I tī hia ;  I chiū mn̄g in kóng ,  Chèng lâng kóng góa sī chī-chūi?19 Ìn kóng ,  sī kiâⁿ sóe-lé ê Iok-hān ;  iā ū lâng kóng ,  sī Í-lī-a ;  koh ū lâng kóng ,  sī kó͘-chá ê sian-ti chi̍t lâng koh-oa̍h , 20 I kā in kóng ,  Nā-sī lín kóng góa sī chī-chūi? Pí-tek ìn kóng ,  Sī Siōng-tè ê Ki-tok , 21 I chiū kìm-kài in bo̍h-tit chiong che kā lâng kóng ; 22 sòa kóng ,  Jîn-chú tek-khak tio̍h siū chōe-chōe kan-khó͘ ,  hō͘ chiah ê tiúⁿ-ló ,  chè-si-thâu ,  keng-ha̍k-sū só͘ khì-sak ,  koh siū hāi-sí ,  tē saⁿ ji̍t koh-oa̍h , 23 Koh tùi chèng lâng kóng ,  Nā ū lâng ài tè góa ,  chiū tio̍h khòaⁿ-bô ka-kī ,  ji̍t-ji̍t giâ i ê si̍p-jī-kè lâi tè góa , 24 In-ūi kìⁿ-nā ài kiù i ê sìⁿ-miā ê beh sit-lo̍h i ;  chóng-sī kìⁿ-nā ūi-tio̍h góa lâi sit-lo̍h i ê sìⁿ-miā ê teh-beh kiù i , 25 In-ūi lâng nā tit-tio̍h choân sè-kài lâi sit-lo̍h ka-kī ,  sún-hoāi ka-kī ,  ū sím-mi̍h lī-ek ah?26 Kìⁿ-nā lia̍h góa kap góa ê ōe chòe kiàn-siàu ê ,  Jîn-chú ēng ka-kī kap Pē kap sèng thiⁿ-sài ê êng-kng lâi ê sî ,  iā beh lia̍h hit lâng chòe kiàn-siàu , 27 Góa chin-si̍t kā lín kóng ,  Khiā tī chia ê ,  ū lâng iáu-bē sí ,  beh khòaⁿ-kìⁿ Siōng-tè ê kok , 28 Kóng chiah ê ōe liáu-āu chha-put-to poeh ji̍t ,  Iâ-so͘ tòa Pí-tek ,  Iok-hān ,  Ngá-kok saⁿ-kap chiūⁿ soaⁿ kî-tó , 29 Kî-tó ê sî I ê bīn-māu ū koh-iūⁿ ,  I ê saⁿ pe̍h ,  koh kng nà-nà , 30 Hut-jiân ū nn̄g lâng kap I kóng ōe ,  chiū-sī Mô͘-se ,  Í-lī-a , 31 In tī êng-kng chhut-hiān ,  tâm-lūn I ê kè-sì ,  chiū-sī I tī Iâ-lō͘-sat-léng só͘ beh le̍k-kè ê , 32 Pí-tek kap tâng tī-teh ê lâng ià-siān bîn-khì ;  kàu in cheng-sîn ,  chiū khòaⁿ-kìⁿ Iâ-so͘ ê êng-kng ,  í-ki̍p kap I khiā-teh hit nn̄g lâng , 33 Tng hit nn̄g lâng lī-pia̍t I ê sî ,  Pí-tek tùi Iâ-so͘ kóng ,  Sian-siⁿ ,  lán tī chia chin hó ;  goán lâi tah saⁿ keng liâu-á ,  chi̍t keng hō͘ lí ,  chi̍t keng hō͘ Mô͘-se ,  chi̍t keng hō͘ Í-lī-a ;  sī m̄ chai i só͘ kóng ê , 34 Kóng chiah ê ōe ê sî ,  ū hûn tà in ;  in ji̍p tī hûn-lāi chiū kiaⁿ , 35 Ū siaⁿ tùi hûn-ni̍h chhut ,  kóng ,  Chit-ê sī góa ê Kiáⁿ ,  góa só͘ kéng ê ;  lín tio̍h thiaⁿ I , 36 Hit ê siaⁿ í-keng chhut ,  chiū khòaⁿ-kìⁿ Iâ-so͘ ka-kī tī-teh ,  Ha̍k-seng chēng-chēng ;  hit sî bô chiong só͘ khòaⁿ-kìⁿ ê kā lâng kóng , 37 Keh ji̍t in lo̍h soaⁿ ê sî ,  ū kui tīn lâng lâi chih I , 38 Chiông-tiong ū chi̍t lâng tōa siaⁿ kiò kóng ,  Sian-siⁿ ah ,  kiû lí khòaⁿ góa ê kiáⁿ ,  i sī góa ko͘-siⁿ ê , 39 Ū sîn lia̍h i ,  chiū liâm-piⁿ âu-kiò ,  hō͘ i thiu-chhoah kàu lâu nōa ,  koh tāng-tāng siong i ;  lī-khui i si̍t-chāi oh , 40 Góa bat kiû lí ê ha̍k-seng kóaⁿ i ,  iā in bōe-ōe , 41 Iâ-so͘ ìn kóng ,  Hàiⁿ ah ,  m̄ sìn koh pōe-ge̍k ê sè-tāi ah ,  góa kap lín tòa ,  thun-lún lín ,  beh kàu jōa kú ah? Tio̍h chhōa lí ê kiáⁿ lâi chia , 42 Lâi ê sî kúi siak hō͘ i tó ,  hō͘ i tōa thiu-chhoah ,  Iâ-so͘ chiū chek-pī siâ-sîn ,  i-hó hit ê gín-ná ,  kau hō͘ i ê lāu-pē , 43 Chèng lâng lóng gông-ngia̍h Siōng-tè ê tōa ui-giâm , 	Chèng lâng kî-koài I só͘ chòe lóng-chóng ê sū ,  hit sî Iâ-so͘ tùi I ê ha̍k-seng kóng , 44 Chiah ê ōe lín tio̍h thiaⁿ khì lo̍h-hī ;  in-ūi Jîn-chú beh tú-tio̍h ké-sàng tī lâng ê chhiú , 45 Ha̍k-seng bōe hiáu-ngō͘ chit ê ōe ,  sī tùi in ún-ba̍t ,  hō͘ in bōe bêng-pe̍k ;  in iā m̄ káⁿ ēng chit ê ōe mn̄g I , 46 Ha̍k-seng tiong siⁿ-khí piān-lūn ,  khòaⁿ chī-chūi beh chòe tōa , 47 Nā-sī Iâ-so͘ khòaⁿ-chhut in sim-lāi só͘ piān-lūn ,  chiū khan chi̍t ê gín-ná hō͘ i khiā tī sin-piⁿ , 48 chiah kā in kóng ,  Kìⁿ-nā ūi-tio̍h góa ê miâ chiap-la̍p chit ê gín-ná ê chiū-sī chiap-la̍p góa ;  kìⁿ-nā chiap-la̍p góa ê sī chiap-la̍p chhe góa ê ;  in-ūi lín chèng lâng ê tiong-kan tē it bî-sòe ê ,  i sī chòe tōa ê , 49 Iok-hān ìn kóng ,  Sian-siⁿ ,  goán bat khòaⁿ-kìⁿ chi̍t lâng ēng lí ê miâ kóaⁿ kúi ;  goán chiū kìm-chí i ,  in-ūi i bô kap goán tè lí , 50 Iâ-so͘ tùi i kóng ,  Bo̍h-tit kìm-chí i ,  in-ūi kìⁿ-nā bô kong-kek lín ê chiū-sī ūi lín , 51 Iâ-so͘ siū chih-chiap chiūⁿ thiⁿ ê ji̍t-kî beh kàu ,  chiū koat-ì ǹg Iâ-lō͘-sat-léng lâi kiâⁿ ,  chhe sù-chiá chòe-thâu khì ; 52 in khì ji̍p Sat-má-lī-a lâng chi̍t ê hiuⁿ-siā ,  beh kā I pī-pān , 53 Nā-sī in m̄ chiap-la̍p I ,  in-ūi I ǹg Iâ-lō͘-sat-léng teh kiâⁿ , 54 I ê ha̍k-seng Ngá-kok Iok-hān khòaⁿ-kìⁿ án-ni ,  chiū kóng ,  Chú ah ,  lí ài goán kiò hé tùi thiⁿ lo̍h-lâi bia̍t in mah?55 Iâ-so͘ oa̍t-tńg-sin chek-pī in , 56 Tāi-ke chiū khì pa̍t ê hiuⁿ-siā , 57 In kiâⁿ lō͘ ê sî ū lâng tùi Iâ-so͘ kóng ,  Lí bô lūn tá-lo̍h khì ,  góa beh tè lí , 58 Iâ-so͘ kā i kóng ,  Hô͘-lî ū khang ,  thiⁿ-tiong ê pe-chiáu ū siū ;  to̍k-to̍k Jîn-chú bô khòa thâu-khak ê só͘-chāi , 59 Koh tùi chi̍t lâng kóng ,  Tè góa ,  Hit lâng kóng ,  Chú ah ,  hō͘ góa tò-khì ,  seng bâi-chòng góa ê lāu-pē , 60 Iâ-so͘ kā i kóng ,  Chhut-chāi sí-lâng bâi-chòng in ê sí-lâng ;  nā-sī lí tio̍h khì thoân-pò Siōng-tè ê kok , 61 Koh chi̍t lâng kóng ,  Chú ah ,  góa beh tè lí ;  chóng-sī chún góa seng khì kap ke-lāi ê lâng saⁿ-sî , 62 Iâ-so͘ tùi i kóng ,  Kìⁿ-nā chhiú hōaⁿ lôe-bé lâi khòaⁿ āu-bīn ê ,  bô ha̍p tī Siōng-tè ê kok , 
