1 Ū chi̍t ji̍t Iâ-so͘ tī tiān-ni̍h kà-sī peh-sìⁿ ,  thoân hok-im ê sî ,  hiah ê chè-si-thâu keng-ha̍k-sū kap tiúⁿ-ló pek-óa lâi tùi I kóng , 2 Tio̍h kā goán kóng ,  Lí ēng sím-mi̍h koân kiâⁿ chiah ê sū? koh ēng chit ê koân hō͘ lí ê sī chī-chūi?3 I ìn kóng ,  Góa iā mn̄g lín chi̍t kù ōe ,  lín kā góa kóng , 4 Iok-hān ê sóe-lé sī tùi thiⁿ á-sī tùi lâng ah?5 In saⁿ-kap gī-lūn kóng ,  Nā kóng ,  Tùi thiⁿ ;  I beh kóng ,  Án-ni ,  lín siáⁿ-sū m̄ sìn i?6 Nā kóng ,  Tùi lâng ,  peh-sìⁿ lóng beh ēng chio̍h-thâu tìm lán ;  in-ūi peh-sìⁿ lóng chhim-sìn Iok-hān chòe sian-ti , 7 In chiū ìn kóng ,  M̄ chai i sī tùi tá-lo̍h , 8 Iâ-so͘ chiū kā in kóng ,  Góa iā bô beh kā lín kóng góa sī ēng sím-mi̍h koân kiâⁿ chiah ê tāi-chì , 9 Iâ-so͘ chiū siat chit ê phì-jū tùi peh-sìⁿ kóng ,  Ū chi̍t lâng chai phû-tô hn̂g ,  cho͘ hō͘ tiān-hō͘ ,  chiū khì pa̍t ūi kú-kú , 10 Kàu kî chhe chi̍t ê lô͘-po̍k chiū-kūn tiān-hō͘ ,  kah in chiong hn̂g-lāi ê ké-chí la̍p i ;  chóng-sī tiān-hō͘ phah i ,  hō͘ i khang-khang khì , 11 Koh chhe pa̍t ê lô͘-po̍k ;  in iā phah i ,  iā lêng-jio̍k i ,  hō͘ i khang-khang khì , 12 Koh chhe tē saⁿ ê ;  in iā siong i ,  koh chhia i chhut-khì , 13 Hn̂g-chú chiū kóng ,  Góa beh cháiⁿ-iūⁿ chòe ah? Góa beh chhe góa só͘ thiàⁿ ê kiáⁿ ,  in káⁿ ōe kèng i , 14 Nā-sī tiān-hō͘ khòaⁿ-kìⁿ i ,  chiū saⁿ-kap gī-lūn kóng ,  Chit-ê sī i sêng-chiap gia̍p ê kiáⁿ ,  lán lâi hāi-sí i ,  hō͘ hit ê gia̍p kui tī lán , 15 Chiū chhia i chhut hn̂g gōa ,  lâi hāi-sí i ,  Hn̂g-chú beh cháiⁿ-iūⁿ lâi pān in ah?16 I beh lâi bia̍t hiah ê tiān-hō͘ ,  chiong i ê hn̂g kau-tāi pa̍t lâng ,  In thiaⁿ-kìⁿ chiū kóng ,  Bo̍h-tit ū án-ni , 17 Iâ-so͘ khòaⁿ in chiū kóng ,  Só͘ kì-chài kóng , 	Sai-hū só͘ khì-sak ê chio̍h ,  Chiâⁿ-chòe chhù-kak-thâu ê chio̍h , 18 chit kù cháiⁿ-iūⁿ ah? Kìⁿ-nā poa̍h-tó tī chit tè chio̍h téng ê teh-beh phòa kô͘-kô͘ ;  hō͘ chit tè chio̍h teh i ê téng-bīn ê beh iù boa̍h-boa̍h , 19 Hit sî hiah ê keng-ha̍k-sū kap chè-si-thâu chai I chit ê phì-jū sī chí in lâi kóng ,  chiū ài beh hē chhiú lia̍h I ,  nā-sī kiaⁿ peh-sìⁿ , 20 Chiū tng I ,  iā chhe sòe-choh ké-chòe gī lâng ,  beh lia̍h i ê ōe-phāng ,  thang chiong I kau-hù chóng-tok ê chèng-tī kap koân-pèng , 21 Chiū mn̄g I kóng ,  Sian-siⁿ ah ,  goán chai lí só͘ kóng só͘ kà-sī ê sī chèng-ti̍t ,  lí iā bô ēng gōa-māu chhú lâng ,  chiū-sī chin-si̍t ēng Siōng-tè ê lō͘ kà-sī lâng , 22 Goán la̍p-sè hō͘ Kai-sat ,  ha̍p-gî á bô?23 Nā-sī Iâ-so͘ chai in ê kan-chà ,  chiū tùi in kóng , 24 Chiong chi̍t ê gûn-á hō͘ góa khòaⁿ ,  Chit ê siōng kap hō sī chī-chūi ah? In kóng ,  Kai-sat , 25 I chiū kā in kóng ,  Án-ni ,  lín tio̍h chiong Kai-sat ê mi̍h la̍p hō͘ Kai-sat ,  chiong Siōng-tè ê mi̍h la̍p hō͘ Siōng-tè , 26 In tng peh-sìⁿ ê bīn-chêng bōe-ōe lia̍h I ê ōe-phāng ;  koh kî-koài I ê ìn-tap ,  chiū chēng-chēng , 27 Ū Sat-thó͘-kai lâng ,  chiū-sī kóng lâng bô koh-oa̍h ê ,  kúi-nā ê chiū-kūn lâi mn̄g Iâ-so͘ kóng , 28 Sian-siⁿ ah ,  Mô͘-se ū kì lâi chí-sī goán kóng ,  Nā ū lâng ,  i ê hiaⁿ sí ū bó͘ iā bô kiáⁿ ,  i ê sió-tī tio̍h chhōa i ê bó͘ ,  siⁿ kiáⁿ lâi sòa-chiap i ê hiaⁿ , 29 Án-ni ,  ū hiaⁿ-tī chhit lâng ,  tōa-ê chhōa bó͘ ,  bô kiáⁿ chiū sí ; 30 tē jī ê tē saⁿ ê iā chhōa i ; 31 chhit ê lóng án-ni ,  bô lâu kiáⁿ chiū sí-khì , 32 Āu-lâi hū-jîn-lâng iā sí , 33 Án-ni ,  tī koh-oa̍h ê sî ,  chit ê hū-jîn-lâng beh chòe in tiong-kan tá-lo̍h chi̍t-ê ê bó͘? in-ūi chí chhit lâng lóng ū chhōa i chòe bó͘ , 34 Iâ-so͘ kā in kóng ,  Chit sè-kài ê lâng ū kè ū chhōa ; 35 nā-sī sǹg chòe ōe kham-tit tit-tio̍h hit ê sè-kài ,  iā tùi sí-lâng tiong koh-oa̍h ê ,  chiū bô kè bô chhōa ; 36 in-ūi iā bōe-ōe koh sí ;  sī chhin-chhiūⁿ thiⁿ-sài chi̍t iūⁿ ;  í-keng chòe koh-oa̍h ê lâng ,  chiū chòe Siōng-tè ê kiáⁿ , 37 Lūn sí-lâng koh-oa̍h ,  Mô͘-se tī Chhì-phè hit phiⁿ ū chí-bêng ,  chheng-ho͘ Chú chòe A-pek-la̍h-hán ê Siōng-tè ,  Í-sat ê Siōng-tè ,  Ngá-kok ê Siōng-tè , 38 I m̄ sī sí-lâng ê Siōng-tè ,  sī oa̍h-lâng ê Siōng-tè ;  in-ūi chèng lâng ūi-tio̍h I lâi oa̍h , 39 Ū keng-ha̍k-sū kúi-nā lâng ìn kóng ,  Sian-siⁿ ah ,  lí só͘ kóng ê sī hó , 40 In-ūi in m̄ káⁿ koh mn̄g I sím-mi̍h , 41 Iâ-so͘ chiū tùi in kóng ,  Lâng cháiⁿ-iūⁿ kóng Ki-tok chòe Tāi-pi̍t ê hō͘-è ah?42 In-ūi tī Si-phian tiong Tāi-pi̍t ka-kī kóng , 	Chú kā góa ê Chú kóng , 	Chē góa ê tōa pêng , 43 Thèng-hāu góa chiong lí ê tùi-te̍k chòe lí ê kha-ta̍h-í , 44 Tāi-pi̍t kì-jiân chheng I chòe Chú ,  chiū Ki-tok cháiⁿ-iūⁿ chòe i ê hō͘-è ah?45 Tng chèng peh-sìⁿ teh thiaⁿ ê sî ,  I chiū kā I ê ha̍k-seng kóng , 46 Tio̍h tî-hông hiah ê keng-ha̍k-sū ,  in ài chhēng tn̂g saⁿ sì-kè kiâⁿ ,  chin ài tī koe-chhī-ni̍h hō͘ lâng chhéng-an ,  hōe-tn̂g lāi chē koâiⁿ ūi ,  iân-toh-ni̍h chē tōa ūi ; 47 in hiau-thun chiú-kóaⁿ lâng ê ke-hé ,  ké-ì tn̂g-tn̂g kî-tó ;  in beh siū-chōe koh khah tāng , 
