1 Iâ-so͘ koh tùi I ê ha̍k-seng kóng ,  That-gāi lâng ê sū bōe bián-tit ū ;  chóng-sī khòaⁿ tùi chī-chūi lâi ,  hit lâng ū chai-ē!2 Siat-sú hō͘ chiah ê bî-sòe ê chi̍t-ê siū that-gāi ,  khah hó hō͘ lâng ēng tōa chio̍h-bō tiàu i ê ām-kún ,  kā i hiat-lo̍h hái , 3 Lín tio̍h ka-kī kín-sīn ;  nā lín ê hiaⁿ-tī hoān-chōe ,  tio̍h chek-pī i ;  i nā hoán-hóe ,  tio̍h sià-bián i , 4 Nā-sī i chi̍t ji̍t tek-chōe lí chhit pái ,  iā chhit pái oa̍t-tńg kā lí kóng ,  Góa hoán-hóe lah ,  lí chiū tio̍h sià-bián i , 5 Sù-tô͘ kā Chú kóng ,  Ke-thiⁿ goán ê sìn , 6 Chú kóng ,  Lín nā ū sìn chhin-chhiūⁿ chi̍t lia̍p ê kòa-chhài chí ,  chiū bēng-lēng chit châng sng-châi chhiū kóng ,  Pu̍ih lí ê kun khì chai tī hái-ni̍h ,  i iā beh sūn-thàn lí , 7 Lín tiong-kan sím-mi̍h lâng ū lô͘-po̍k teh choh-hn̂g á-sī kò͘-iûⁿ ,  tùi hn̂g-ni̍h tò-lâi ,  kiám beh kā i kóng ,  Chek-sî chē lâi chia̍h mah?8 Kiám bô beh kā i kóng ,  Pī-pān hō͘ góa chia̍h ,  hâ tòa lâi ho̍k-sāi góa ;  thèng-hāu góa lim-chia̍h soah ,  lí chiah thang lim-chia̍h mah?9 Lô͘-po̍k kiâⁿ só͘ bēng-lēng ê ,  kiám ū kā i seh-siā mah?10 Án-ni ,  lín í-keng it-chīn kiâⁿ só͘ bēng-lēng lín ê ,  chiū tio̍h kóng ,  Goán sī bô lī-ek ê lô͘-po̍k ,  kiâⁿ só͘ eng-kai kiâⁿ ê nā-tiāⁿ , 11 Iâ-so͘ khì Iâ-lō͘-sat-léng ê sî ,  tùi Sat-má-lī-a kap Ka-lī-lī kau-kài keng-kè , 12 Ji̍p chi̍t ê hiuⁿ-siā ê sî ,  ū cha̍p ê thái-ko ê tú-tio̍h I ,  hn̄g-hn̄g teh khiā , 13 chhut siaⁿ kóng ,  Iâ-so͘ sian-siⁿ ,  lîn-bín goán , 14 Iâ-so͘ khòaⁿ-kìⁿ ,  kā in kóng ,  Lín khì chiong pún-sin hō͘ chè-si giām ,  In khì ê sî chiū tit-tio̍h chheng-khì , 15 Kî-tiong chi̍t lâng khòaⁿ-kìⁿ ka-kī í-keng hó ,  chiū tò-tńg-lâi tōa siaⁿ o-ló Siōng-tè , 16 phak-lo̍h tī Iâ-so͘ ê kha-chêng ,  lâi kám-siā I ;  chit lâng sī Sat-má-lī-a lâng , 17 Iâ-so͘ ìn kóng ,  Cha̍p lâng kiám bô lóng tit-tio̍h chheng-khì mah? hit káu-ê tī tá-lo̍h?18 Chit-ê pa̍t cho̍k ê lâng í-gōa ,  iáu bô pa̍t lâng tò-tńg-lâi kui êng-kng Siōng-tè mah?19 Chiū kā hit lâng kóng ,  Khí-lâi chòe lí khì ,  lí ê sìn ū kiù lí , 20 Hoat-lī-sài lâng mn̄g Siōng-tè ê kok tī-sî ōe lîm-kàu ,  Iâ-so͘ ìn kóng ,  Siōng-tè ê kok lîm-kàu m̄ sī hián-jiân ; 21 iā bōe kóng-tit ,  Tī chia ,  á-sī ,  Tī hia ,  in-ūi Siōng-tè ê kok sī tī lín lāi-tiong , 22 Koh tùi ha̍k-seng kóng ,  Sî-ji̍t beh kàu ,  lín chin ài khòaⁿ-kìⁿ Jîn-chú ê chi̍t ji̍t ,  iā bô thang khòaⁿ-kìⁿ , 23 Beh ū lâng kā lín kóng ,  Lí khòaⁿ ,  tī hia! Lí khòaⁿ ,  tī chia! lín bo̍h-tit khì ,  bo̍h-tit tè in , 24 In-ūi chhin-chhiūⁿ sih-nà tùi thiⁿ chit piⁿ teh sih ,  kng chiò kàu thiⁿ hit piⁿ ,  Jîn-chú tī I ê ji̍t iā beh án-ni , 25 Chóng-sī I tek-khak tio̍h tāi-seng siū chōe-chōe kan-khó͘ ,  iā hō͘ chit sè-tāi khì-sak , 26 Chhin-chhiūⁿ tī Ná-a ê ji̍t cháiⁿ-iūⁿ ,  tī Jîn-chú ê ji̍t iā beh án-ni , 27 In teh lim-chia̍h ,  teh kè-chhōa ,  kàu Ná-a ji̍p tōa chûn ê ji̍t ,  tōa chúi kàu ,  bia̍t in chèng lâng , 28 Koh chhin-chhiūⁿ tī Lô-tek ê ji̍t ,  in teh lim-chia̍h ,  bóe-bōe ,  chèng-choh ,  khí-chhù ; 29 nā-sī Lô-tek chhut Só͘-to-má ê ji̍t ,  tùi thiⁿ lo̍h hé kap jiû-n̂g ,  bia̍t chèng lâng ; 30 tī Jîn-chú hián-hiān ê ji̍t iā beh án-ni , 31 Tng hit ji̍t tī chhù-téng ê ,  i ê mi̍h tī chhù-lāi ,  bo̍h-tit lo̍h-lâi the̍h i ;  tī hn̂g-ni̍h ê iā bo̍h-tit tò-tńg-lâi , 32 Tio̍h kì-tit Lô-tek ê bó͘ , 33 Kìⁿ-nā tì-ì kò͘ i ê sìⁿ-miā ê ,  beh sit-lo̍h i ;  kìⁿ-nā sit-lo̍h i ê ,  beh pó-choân i , 34 Góa kā lín kóng ,  Hit mî nn̄g lâng siāng chhn̂g ,  chi̍t-ê chhú-khì ,  chi̍t-ê pàng-khì , 35 Nn̄g ê hū-jîn-lâng tâng oe bō ,  chi̍t-ê chhú-khì ,  chi̍t-ê pàng-khì , 36 37 In ìn I kóng ,  Chú ah ,  tī sím-mi̍h só͘-chāi ah? I kā in kóng ,  Sin-si nā tī hia ,  eng-chiáu iā beh chū-chi̍p tī hia , 
