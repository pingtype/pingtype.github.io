1 Iâ-so͘ siat chi̍t ê phì-jū ,  kà-sī in tio̍h siông-siông kî-tó ,  m̄-thang ià ,  kóng , 2 Bó͘ siâⁿ ū chi̍t ê sím-phòaⁿ koaⁿ ,  bô kiaⁿ Siōng-tè iā bô tùi-tiōng lâng , 3 Tī hit ê siâⁿ-lāi ū chi̍t ê chiú-kóaⁿ lâng ta̍uh-ta̍uh khì kìⁿ i kóng ,  Ū lâng kap góa chòe tùi-te̍k ,  kiû lí thòe góa sin-oan , 4 I kú-kú bô beh ;  āu-lâi siūⁿ kóng ,  Góa sui-jiân bô kiaⁿ Siōng-tè ,  bô tùi-tiōng lâng ; 5 nā-sī in-ūi chit ê chiú-kóaⁿ lâng ta̍uh-ta̍uh lâi kiáu-jiáu ,  góa beh thòe i sin-oan ,  bián-tit i éng-éng lâi khó͘-chhó͘ góa , 6 Chú koh kóng ,  Lín tio̍h thiaⁿ chit ê put-gī ê koaⁿ só͘ kóng ê , 7 Hô-hòng Siōng-tè kéng ê peh-sìⁿ mî-ji̍t âu-kiò I ,  I iā ūi-tio̍h in khoan-iông ,  kiám bô beh thòe in sin-oan mah?8 Góa kā lín kóng ,  I beh kín-kín thòe in sin-oan ,  Sui-jiân án-ni ,  Jîn-chú kàu ê sî ,  kiám beh tú-tio̍h sè-kan ū sìn mah?9 Ū óa-khò ka-kī chòe gī lâi khòaⁿ-khin pa̍t lâng ê ,  Iâ-so͘ siat chi̍t ê phì-jū kā in kóng , 10 Ū nn̄g lâng chiūⁿ tiān beh kî-tó ,  chi̍t-ê sī Hoat-lī-sài lâng ,  chi̍t-ê sī thiu-hiòng ê , 11 Hoat-lī-sài lâng khiā-teh ,  ka-kī kî-tó kóng ,  Siōng-tè ah ,  góa kám-siā lí ,  in-ūi góa bô chhin-chhiūⁿ pa̍t lâng ,  le̍k-sek ,  put-gī ,  kan-îm ,  iā bô chhin-chhiūⁿ chit ê thiu-hiòng ê , 12 Góa chi̍t lé-pài kìm-chia̍h nn̄g pái ;  koh chiong hoān só͘ tit-tio̍h ê ,  cha̍p hūn thiu chi̍t hūn , 13 Nā-sī hit ê thiu-hiòng ê hn̄g-hn̄g khiā-teh ,  liân kia̍h ba̍k ǹg thiⁿ iā m̄ káⁿ ;  kan-ta tûi heng kóng ,  Siōng-tè ah ,  lîn-bín góa chit-ê ū chōe ê lâng , 14 Góa kā lín kóng ,  Chit ê lâng tò-khì i ê chhù tit-tio̍h chheng-chòe-gī iâⁿ-kè hit ê lâng ,  In-ūi kìⁿ-nā chū-ko ê beh hō͘ i pi-bî ;  ka-kī pi-bî ê beh ko-seng i , 15 Ū lâng tòa eⁿ-á chiū-kūn Iâ-so͘ ,  beh hō͘ I bong in ;  Ha̍k-seng khòaⁿ-kìⁿ chiū chek-pī in , 16 Nā-sī Iâ-so͘ kiò hiah ê eⁿ-á lâi kóng ,  Iông-ún sòe-kiáⁿ chiū-kūn góa ,  bo̍h-tit kìm i ;  in-ūi Siōng-tè ê kok sī chit hō lâng ê , 17 Góa si̍t-chāi kā lín kóng ,  Hoān-nā sêng-chiap Siōng-tè ê kok bô chhin-chhiūⁿ sòe-kiáⁿ ê ,  koat-toàn bōe tit thang ji̍p-khì , 18 Ū chi̍t ê chòe-koaⁿ ê mn̄g I kóng ,  Hó ê sian-siⁿ ah ,  góa tio̍h cháiⁿ-iūⁿ chòe ,  chiah thang sêng-chiap éng-oa̍h?19 Iâ-so͘ kā i kóng ,  Lí siáⁿ-sū chheng-ho͘ góa sī hó ah? Bô chi̍t-ê hó ,  to̍k-to̍k Siōng-tè nā-tiāⁿ , 20 Chiah ê kài lí í-keng chai ,  Bo̍h-tit kan-îm ,  Bo̍h-tit thâi-sí lâng ,  Bo̍h-tit thau-the̍h ,  Bo̍h-tit lām-sám chòe kan-chèng ,  Tio̍h kèng lí ê pē-bú , 21 I chiū kóng ,  Chiah-ê góa tùi sòe-hàn lóng siú i lah , 22 Iâ-so͘ thiaⁿ-kìⁿ chiū kā i kóng ,  Lí iáu khiàm chi̍t hāng ,  tio̍h bōe lí it-chhè só͘ ū ê lâi hō͘ sòng-hiong lâng ,  chiū beh ū châi-pó tī thiⁿ-ni̍h ;  koh lâi tè góa , 23 Hit lâng thiaⁿ-kìⁿ chiah ê ōe chin iu-būn ,  in-ūi i chin hó-gia̍h , 24 Iâ-so͘ khòaⁿ-kìⁿ i chiū kóng ,  Pù lâng ji̍p Siōng-tè ê kok oh--ah , 25 In-ūi lo̍k-tô chhng-kè chiam-phīⁿ ,  pí pù lâng ji̍p Siōng-tè ê kok ,  iáu khah khoài , 26 Thiaⁿ-kìⁿ ê lâng kóng ,  Án-ni ,  chī-chūi ōe tit-tio̍h kiù ah?27 Iâ-so͘ kóng ,  Chāi lâng só͘ bōe-ōe ê ,  chāi Siōng-tè sī ōe , 28 Pí-tek kóng ,  Goán í-keng pàng-sak ka-kī só͘ ū ê lâi tè lí , 29 Iâ-so͘ kā in kóng ,  Góa si̍t-chāi kā lín kóng ,  Bô ū lâng ūi-tio̍h Siōng-tè ê kok lâi pàng-sak chhù-the̍h ,  á-sī bó͘ ,  á-sī hiaⁿ-tī ,  á-sī pē-bú ,  á-sī kiáⁿ-jî , 30 iā bô tī chit-sì tit-tio̍h kúi-nā pē khah chōe ,  lâi-sè tit-tio̍h éng-oa̍h , 31 Iâ-so͘ tòa cha̍p-jī ê ha̍k-seng ,  tùi in kóng ,  Lí khòaⁿ ,  lán chiah-ê chiūⁿ Iâ-lō͘-sat-léng ,  kìⁿ-nā tùi sian-ti só͘ kì ê lóng beh èng-giām tī Jîn-chú , 32 In-ūi I beh siū ké-sàng hō͘ īⁿ-pang lâng ,  koh siū hì-lāng lêng-jio̍k phùi-nōa ; 33 in beh piⁿ-phah lâi hāi-sí I ;  tē saⁿ ji̍t I beh koh-oa̍h , 34 Hiah ê tāi-chì ha̍k-seng bô chi̍t hāng ōe hiáu-tit ;  koh chit ê ōe tùi tī in sī ún-ba̍t ,  in iā m̄ chai I só͘ kóng ê , 35 Kūn Iâ-lī-ko ê sî ,  ū chi̍t ê chhiⁿ-mî ê chē tī lō͘-piⁿ teh khit-chia̍h ; 36 thiaⁿ-kìⁿ chōe-chōe lâng keng-kè ,  chiū mn̄g sī sím-mi̍h tāi-chì , 37 Lâng kā i kóng ,  Ná-sat-le̍k Iâ-so͘ tùi chia kè , 38 I chiū âu-kiò kóng ,  Tāi-pi̍t ê hō͘-è ,  Iâ-so͘ ,  khó-lîn góa , 39 Thâu-chêng kiâⁿ ê lâng chek-pī i ,  kah i tio̍h chēng-chēng ;  nā-sī i it-hoat tōa siaⁿ âu-kiò kóng ,  Tāi-pi̍t ê hō͘-è ah ,  khó-lîn góa , 40 Iâ-so͘ thêng-kha ,  kah lâng khan i lâi ;  í-keng kūn-óa ,  chiū mn̄g i kóng , 41 Ài góa kā lí chòe sím-mi̍h? I chiū kóng ,  Chú ah ,  góa ài tit-tio̍h khòaⁿ-kìⁿ , 42 Iâ-so͘ kā i kóng ,  Lí thang tit-tio̍h khòaⁿ-kìⁿ ,  lí ê sìn ū kiù lí lah , 43 I liâm-piⁿ tit-tio̍h khòaⁿ-kìⁿ ,  chiū tè Iâ-so͘ kui êng-kng Siōng-tè ;  chèng lâng khòaⁿ-kìⁿ iā lóng kui êng-kng Siōng-tè , 
