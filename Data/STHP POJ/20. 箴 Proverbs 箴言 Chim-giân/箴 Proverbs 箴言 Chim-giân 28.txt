1 Bô lâng tui-jip ê sî ,  pháiⁿ-lâng iā teh cháu ;  To̍k-to̍k gī-lâng hó-táⁿ chhin-chhiūⁿ sai , 2 In-ūi tōe-hng ū chōe-kòa ,  jîn-kun chiū chōe-chōe ;  Ū bêng-lí kap chai-bat ê lâng ,  kok chiū ōe tn̂g-tn̂g tī-teh , 3 Chhiah-lâng khi-hū sòng-hiong lâng ,  Chhin-chhiūⁿ chòe tōa-chúi ê hō͘ sàu-bô ngó͘-kok , 4 Pàng-sak lu̍t-hoat-ê o-ló pháiⁿ-lâng ;  Chóng-sī chip-siú lu̍t-hoat-ê kap pháiⁿ-lâng saⁿ-chiⁿ , 5 Pháiⁿ-lâng bô bêng-pe̍k kong-gī ,  Nā-sī chhē-kiû Iâ-hô-hoa-ê bô m̄ bêng-pe̍k , 6 Sòng-hiong lâi kiâⁿ chèng-ti̍t ,  Iâⁿ-kè kiâⁿ tāi-chì koāi-phiah ê hó-gia̍h lâng , 7 Kín-sīn siú lu̍t-hoat ê ,  sī tì-hūi ê kiáⁿ ;  Kap tham-chia̍h-ê chòe-phōaⁿ ,  sī lêng-jio̍k-tio̍h lāu-pē , 8 Pàng tāng-lāi lâi hoat-châi ê ,  Sī kā hit ê lîn-bín sòng-hiong lâng-ê chek-chū , 9 Hī-khang oa̍t-cháu m̄-thiaⁿ lu̍t-hoat ê ,  Liân i ê kî-tó iā sī khó-ò͘ⁿ , 10 Bê-he̍k chèng-ti̍t lâng kiâⁿ pháiⁿ-lō͘ ê ,  Beh poa̍h-lo̍h tī ka-kī ê hām-khiⁿ ,  To̍k-to̍k oân-choân ê lâng beh sêng-chiap hó ê gia̍p , 11 Hó-gia̍h lâng ka-kī khòaⁿ-chòe tì-hūi ,  To̍k-to̍k chhang-miâ ê sòng-hiong lâng khòaⁿ i thàu-thàu , 12 Gī-lâng tek-chì ū tōa êng-kng ;  Pháiⁿ-lâng heng-khí ,  lâng chiū cháu khì bih , 13 Jia-iám ka-kī ê chōe-ok ê ,  bōe heng-thong ;  To̍k-to̍k jīn-chōe lâi kóe-pìⁿ-ê ,  beh tit-tio̍h lîn-bín , 14 Siông-siông chûn kiaⁿ-ùi ê ,  ū hok-khì ;  Ngī i ê sim ê lâng beh hām-lo̍h tī i ê chai-ē , 15 Pō-gio̍k ê jîn-kun koán-hat sòng-hiong ê peh-sìⁿ ,  Sī chhin-chhiūⁿ hm̄-hm̄-háu ê sai ,  kap chhē-chia̍h ê hîm , 16 Bû-ti ê jîn-kun chōe-chōe kiâⁿ pō-gio̍k ;  Oàn-hūn tham-châi-ê beh chia̍h tn̂g hè-siū , 17 Tam-tng thâi-lâng ê chōe ê ,  Beh cháu-ji̍p chhim-khiⁿ ,  lâng m̄-thang chó͘-tòng i , 18 Kiâⁿ tāi-chì chèng-ti̍t ê ,  beh tit-tio̍h chín-kiù ;  Kiâⁿ tāi-chì oan-khiau ê ,  beh li̍p-khek poa̍h-tó , 19 Chèng-choh i ê chhân-hn̂g ê ,  beh ū bí-niû kàu-gia̍h ;  Kau-pôe bô hē-lo̍h ê lâng ,  beh ke̍k sòng-hiong , 20 Sìn-si̍t ê lâng beh tit-tio̍h chōe-chōe hok-khì ;  Siūⁿ beh kín hoat-châi ê ,  bōe bián-tit siū hêng-hoa̍t , 21 Khòaⁿ chêng-biān ê ,  sī m̄ hó ;  In-ūi chi̍t-tè-á piáⁿ lâi hoān-hoat-ê ,  iā sī m̄-hó , 22 Lâng pháiⁿ-ba̍k siūⁿ beh kín hoat-châi ê ;  Chóng-sī m̄-chai sòng-hiong beh lîm-kàu i , 23 Chek-tok lâng ê ,  āu-lâi tit-tio̍h lâng hoaⁿ-hí ;  Khah-chōe hit ê ēng chi̍h thiám-mī lâng ê , 24 Thau-the̍h lāu-pē á lāu-bú ê mi̍h ,  koh kóng ,  Che m̄-sī chōe ,  Chit-hō lâng sī kap chân-hāi ê lâng siâng-lūi , 25 Tham-sim ê lâng khí saⁿ-chiⁿ ;  Nā-sī óa-khò Iâ-hô-hoa ê ,  beh tit-tio̍h hong-sēng , 26 Óa-khò ka-kī ê sim-su ê ,  sī gōng ê lâng ;  Chiàu tì-hūi lâi kiâⁿ ê ,  beh tit-tio̍h chín-kiù , 27 Chín-chè sòng-hiong ê ,  bô tì-kàu khiàm-kheh ;  Chóng-sī tìⁿ-chòe bô khòaⁿ-kìⁿ ê ,  beh chōe-chōe siū chiù-chó͘ , 28 Pháiⁿ-lâng heng-khí ,  lâng chiū siám-bih ;  In nā pāi-bô ,  gī-lâng chiū ke-thiⁿ chōe-chōe , 
