1 Ka-kī hun-piat-ê sī kiû i só͘ ì-ài ,  Koh thòng-hūn it-chhè chin ê tì-hūi , 2 Gōng-lâng bô hoaⁿ-hí bêng-lí ,  To̍k-to̍k ài hián-bêng i ê sim-ì , 3 Pháiⁿ-lâng lâi ,  biáu-sī iā tè i lâi ;  Kiàn-siàu kàu ,  lêng-jio̍k kap i kàu , 4 Lâng chhùi-lāi ê ōe chhin-chhiūⁿ chhim ê chúi ,  Tì-hūi ê chúi-chôaⁿ chhin-chhiūⁿ teh lâu ê khoe-chúi , 5 Thé-thiap pháiⁿ-lâng ê chêng-biān ,  Phòaⁿ-toàn lâi oan-óng gī-lâng ,  lóng sī m̄-hó , 6 Gōng-lâng khui-chhùi chiū khí oan-ke ,  I ê chhùi sī kiò lâng phah , 7 Gōng-lâng ê chhùi sī i ê pāi-bô ,  I ê chhùi-tûn sī i ê lêng-hûn ê lô-bāng , 8 O̍h-ōe ê lâng ê giân-gú chhin-chhiūⁿ hó-chia̍h ê mi̍h ,  Chhim ji̍p lâng ê pak-lāi , 9 Chòe-kang sǹg-hēng ê ,  Kap chân-hāi-ê chòe hiaⁿ-tī , 10 Iâ-hô-hoa ê miâ sī kian-kò͘ ê tâi ,  Gī ê lâng cháu--ji̍p-khì ,  chiū tit-tio̍h an-ún , 11 Hó-gia̍h lâng ê châi-bu̍t sī i kian-kò͘ ê siâⁿ ,  Chiàu i phah-sǹg sī chhin-chhiūⁿ koâiⁿ ê chhiûⁿ , 12 Pāi-hoāi ê tāi-seng lâng ê sim sī kiau-ngō͘ ,  Chun-kùi ê thâu-chêng sī khiam-pi , 13 Bē thiaⁿ ê tāi-seng chiū ìn ,  Chiū-sī i ê gōng kap lêng-jio̍k , 14 Lâng ê sim-sîn ōe jím-siū i ê pīⁿ-thiàⁿ ;  Sim-sîn siū-siong ,  chī-chūi ōe tng-tit-khí ah?15 Chhong-bêng ê lâng ê sim tit-tio̍h chai-bat ,  Tì-hūi lâng ê hī-khang kiû chai-bat , 16 Lé-mi̍h sī thòe lâng khui lō͘ ,  Chhōa i kàu tāi-jîn ê bīn-chêng , 17 Tāi-seng piān-lūn-ê chhin-chhiūⁿ ū gī-lí ,  To̍k-to̍k chhù-piⁿ lâi chiū cha-chhat i , 18 Thiu-chhiam ōe hō͘ oan-ke soah ,  Iā ōe pâi-kái tī ū sè-le̍k ê lâng ê tiong-kan , 19 Siū khek-khui ê hiaⁿ-tī beh tit-tio̍h i koh hô ,  pí chhú kian-kò͘ ê siâⁿ khah-oh ;  Chit-hō ê saⁿ-chiⁿ chhin-chhiūⁿ iâⁿ-chē ê mn̂g-kông , 20 Lâng kóng-ōe ê hāu-kó ōe hō͘ i ê pak-tó͘ chhiong-móa ,  I ê chhùi-tûn só͘ chhut ê ,  beh hō͘ i pá-chiok , 21 Siⁿ-sí ê koân chāi-tī chhùi-chi̍h ;  Thiàⁿ-i--ê beh chia̍h i ê ké-chí , 22 Tit-tio̍h bó͘ ê chiū-sī tit-tio̍h hok-khì ,  Iā sī tit-tio̍h Iâ-hô-hoa ê un-hūi , 23 Sòng-hiong lâng khún-chhiat lâi kiû ,  Hó-gia̍h lâng pháiⁿ siaⁿ-sàu lâi ìn , 24 Chōe-chōe pêng-iú ê ,  ka-kī chhú pāi-bô ,  Ū chi̍t ê ti-kí-ê pí hiaⁿ-tī khah chhin , 
