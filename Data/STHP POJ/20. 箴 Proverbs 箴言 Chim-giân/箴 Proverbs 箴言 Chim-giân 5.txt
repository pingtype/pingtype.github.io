1 Góa ê kiáⁿ ,  tio̍h liû-sim tī góa ê tì-hūi ;  Àⁿ hī-khang thiaⁿ góa ê chhang-miâ ê ōe , 2 Ūi-tio̍h beh hō͘ lí chip-siú kè-e̍k ,  Chhùi-tûn pó-chûn chai-bat , 3 In-ūi îm-hū ê chhùi-tûn tih-lo̍h tiⁿ-bi̍t ;  I ê chhùi pí iû khah ku̍t , 4 Kàu-bé chiū khó͘ chhin-chhiūⁿ in-tîn ;  Lāi chhin-chhiūⁿ siang-bīn ê kiàm , 5 I ê kha lo̍h kàu sí-tōe ;  I ê kha-pō͘ ta̍h-tio̍h im-hú , 6 Tì-kàu oa̍h-miā pîⁿ-tháⁿ ê lō͘ i chhē bōe tio̍h ;  I ê lō͘ bô tiāⁿ-tio̍h ,  i iā m̄-chai , 7 Góa chiah ê kiáⁿ ah ,  taⁿ tio̍h thiaⁿ-thàn góa ;  M̄-thang lī-khui góa só͘ kóng ê ōe , 8 Lí ê lō͘ tio̍h lī-khui i hn̄g-hn̄g ;  M̄-thang kiâⁿ-kūn i ê mn̂g-kháu , 9 Kiaⁿ-liáu lí chiong ka-kī ê êng-kng hō͘ pa̍t-lâng ;  Chiong lí ê hè-siū hō͘ chân-jím ê lâng , 10 Kiaⁿ-liáu gōa-lâng tit-tio̍h lí ê chîⁿ-châi móa-móa ;  Lí tio̍h-bôa tit-tio̍h-ê kui tī gōa-lâng ê ke , 11 Kàu-bé lí ê jio̍k-thé soe-pāi ;  Lí chiū pi-ai thó͘-khùi , 12 Chiū kóng ,  Hāi ah ,  góa cháiⁿ-iūⁿ oàn-hūn kà-sī ;  Sim-lāi biáu-sī chek-pī ; 13 Ia̍h bô thiaⁿ-thàn góa ê sian-siⁿ ê ōe ;  Koh bô àⁿ hī-khang thiaⁿ hiah-ê kà-sī góa ê lâng ; 14 Góa tī hōe-chèng kap tāi-hōe tiong ,  Hiám-hiám hām-lo̍h tī ta̍k-hō ê pháiⁿ , 15 Lí tio̍h lim ka-kī chúi-tî-lāi ê chúi ;  Lim ka-kī chíⁿ-lāi só͘ chhut ê chúi , 16 Lí ê chúi-chôaⁿ kiám thang móa--chhut gōa-bīn? Lí ê khoe-chúi kiám thang lâu tī ke-lō͘?17 To̍k-to̍k kui lí chi̍t-lâng ;  M̄-thang kap pa̍t-lâng saⁿ-kap ēng , 18 Tio̍h hō͘ lí ê chúi-chôaⁿ tit-tio̍h hok-khì ;  Tio̍h hoaⁿ-hí lí siàu-liân ê sî só͘ chhōa ê bó͘ , 19 I chhin-chhiūⁿ thang thiàⁿ ê lo̍k-bú ,  thang hoaⁿ-hí ê lo̍k-bú ;  I ê heng-chêng hō͘ lí sî-sî ti-chiok ;  I ê ài-chêng hō͘ lí siông-siông loân-bō͘ , 20 Góa ê kiáⁿ ,  lí siáⁿ-sū loân-bō͘ îm-hū? Siáⁿ-sū phō kī-lú ê heng-chêng?21 In-ūi lâng só͘ kiâⁿ ê lō͘ lóng tī Iâ-hô-hoa ê ba̍k-chiu-chêng ;  I iā siu-pîⁿ lâng it-chhè ê lō͘ , 22 Pháiⁿ-lâng beh hō͘ ka-kī ê chōe-kòa khîⁿ-tio̍h ;  I beh hō͘ i chōe-ok ê soh pa̍k-teh , 23 I in-ūi khiàm-kheh kà-sī beh tì-kàu sí-bô ;  Koh in-ūi gû-gōng kàu-ke̍k ,  beh kiâⁿ chha-lō͘ , 
