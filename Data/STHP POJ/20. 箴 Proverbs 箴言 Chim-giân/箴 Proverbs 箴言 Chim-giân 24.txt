1 Bo̍h-tit him-soān pháiⁿ-lâng ,  Iā m̄-thang ài kap in chòe chi̍t-tui , 2 In-ūi in ê sim tô͘-bô͘ kiông-pō ,  In ê chhùi tâm-lūn chân-hāi , 3 Chhù tùi tì-hūi lâi khí-chō ,  Koh tùi chhang-miâ lâi kiàn-li̍p , 4 Koh tùi tì-sek chiū hiah ê pâng-keng ,  Ū ta̍k-hāng pó-pòe kap súi ê châi-bu̍t móa-móa , 5 Tì-hūi ê lâng ū tōa lêng-le̍k ,  Ū tì-sek ê lâng ke-thiⁿ khùi-la̍t , 6 Lí beh kau-chiàn tio̍h ēng hó ê kè-chhek ,  Bô͘-sū chōe ,  chiū ōe tek-sèng , 7 Tì-hūi chin koâiⁿ ,  gōng-lâng bōe-ōe kàu ;  Tī siâⁿ-mn̂g i bô khui-chhùi , 8 Siat kè-bô͘ chòe pháiⁿ ê ,  Lâng beh chheng i chòe jiá chai-ē ê , 9 Gōng-lâng ê sim-siūⁿ sī chōe-ok ,  Bú-bān-ê sī lâng só͘ iàm-ò͘ⁿ , 10 Lí tī hoān-lān ê ji̍t nā thòe-siok ,  Lí ê khùi-la̍t chiū chió , 11 Lâng siū thoa kàu sí-tōe ,  lí tio̍h kiù i ;  Lâng beh siū thâi ,  lí m̄-thang bô kiù i , 12 Lí nā kóng ,  Khòaⁿ ah ,  chit ê sū goán m̄-chai ,  Hit-ê kàm-chhat lâng ê sim ê ,  kiám bōe chhún-to̍k mah? Pó-choân lí ê sìⁿ-miā-ê kiám m̄-chai? I kiám bô chiàu ta̍k-lâng só͘-kiâⁿ-ê pò-èng ta̍k-lâng mah?13 Góa ê kiáⁿ ,  lí tio̍h chia̍h bi̍t ,  in-ūi sī hó ;  Chia̍h bi̍t-pô͘ só͘ tih ê bi̍t chiū chai tiⁿ , 14 Tio̍h chai tì-hūi tī lí ê sim iā sī án-ni ;  Lí nā chhē-tio̍h ,  chiong-lâi beh ū hó-pò ;  Lí ê ǹg-bāng iā bô tì-kàu toān-choa̍t , 15 Pháiⁿ-lâng ah ,  m̄-thang bih teh kong-kek gī-lâng ê ke ;  M̄-thang pāi-hoāi i an-hioh ê só͘-chāi , 16 In-ūi gī-lâng poa̍h-tó chhit-pái ōe koh khí-lâi ;  Pháiⁿ-lâng siū chai-lān chiū tó-hoāi , 17 Lí ê tùi-te̍k poa̍h-tó ,  lí bo̍h-tit hoaⁿ-hí ;  I tó-hoāi ,  lí ê sim bo̍h-tit khoài-lo̍k , 18 Kiaⁿ-liáu Iâ-hô-hoa khòaⁿ-kìⁿ ,  chiū bô hoaⁿ-hí ,  Chiū hō͘ I ê siū-khì lī-khui hit-ê lâng , 19 M̄-thang ūi-tio̍h chòe-pháiⁿ ê lâng lâi bōe khat-tit ,  Iā bo̍h-tit him-siān pháiⁿ-lâng , 20 In-ūi pháiⁿ-lâng bô hó bé-kéng ,  Pháiⁿ-lâng ê teng beh hoa--khì , 21 Góa ê kiáⁿ ah ,  lí tio̍h kèng-ùi Iâ-hô-hoa kap kun-ông ,  Bo̍h-tit kap hoán-hok ê lâng kiat-kau , 22 In-ūi in ê chai-hāi hut-jiân khí ,  In ê nî-hè ê choa̍t ,  chī-chūi ōe chai?23 Ē-bīn só͘ kì-ê iā-sī tì-hūi lâng ê ōe ,  Sím-phòaⁿ ê sî khòaⁿ lâng ê chêng-biān sī m̄-hó , 24 Tùi pháiⁿ-lâng kóng ,  Lí sī kong-gī ,  Chit ê lâng bān peh-sìⁿ beh chiù-chó͘ i ,  lia̍t-pang beh iàm-ò͘ⁿ i , 25 Chek-pī pháiⁿ-lâng-ê beh tit-tio̍h hoaⁿ-hí ,  Hó-ōe ê chiok-hok iā beh lîm-kàu i , 26 Ēng ha̍p-gî ê ōe ìn-tap ê ,  Chhin-chhiūⁿ ēng chhùi kā lâng chim , 27 Lí tio̍h tāi-seng pī-pān gōa-thâu ê sū ,  Chhân-hn̂g liāu-lí chheng-chhó ,  Chiah thang khí-chhù , 28 M̄-thang bô iân-kò͘ chòe kan-chèng lâi kong-kek chhù-piⁿ ;  Lí kiám beh ēng chhùi-tûn lâi khi-phiàn lâng?29 M̄-thang kóng i cháiⁿ-iūⁿ khoán-thāi góa ,  góa iā án-ni khoán-thāi i ;  Góa beh chiàu hit lâng só͘ kiâⁿ ê lâi pò i , 30 Góa keng-kè pîn-tōaⁿ ê lâng ê chhân ,  Bû-ti ê lâng ê phû-tô-hn̂g , 31 Khòaⁿ-kìⁿ chhì-phè piàn-piàn hoat ,  Chháu-chhì jia-khàm tōe-bīn ;  Chio̍h-chhiûⁿ iā tó--lo̍h-khì , 32 Góa khòaⁿ-liáu chiū liû-sim siūⁿ ,  Góa khòaⁿ-liáu chiū siū kà-sī , 33 Koh khùn tiap-á-kú ,  koh bîn tiap-á-kú ,  Sok-chhiú the tiap-á-kú ; 34 Lí ê sòng-hiong beh chhin-chhiūⁿ chha̍t lâi ,  Lí ê khiàm-kheh chhin-chhiūⁿ chhēng chiàn-kah-ê lâi , 
