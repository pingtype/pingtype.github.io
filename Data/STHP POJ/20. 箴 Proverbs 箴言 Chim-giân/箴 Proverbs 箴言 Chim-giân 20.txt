1 Chiú sī tì-kàu bú-bān ê ,  kāu-chiú tì-kàu soan-hoa ,  Kìⁿ-nā in-ūi i lâi chhò-gō͘ ê ,  sī bô tì-hūi , 2 Ông ê ui-hong chhin-chhiūⁿ sai hm̄-hm̄-háu ,  Jiá i siū-khì ê ,  sī hāi ka-kī ê sìⁿ-miā , 3 Lī-khui saⁿ-chiⁿ hit-hō lâng ū êng-kng ,  To̍k-to̍k gōng-lâng ài oan-ke , 4 Pîn-tōaⁿ ê lâng tī tang-thiⁿ ê sî bô beh chèng-choh ,  Kàu siu-koah ê sî i kiû-khit ,  iā bōe tit-tio̍h , 5 Lâng sim-lāi ê kè-bô͘ sī chhin-chhiūⁿ chhim ê chúi ,  to̍k-to̍k bêng-lí ê lâng chiah ōe kā i chhiû--chhut-lâi , 6 Kóng-khí ka-kī ê jîn-chû-ê chin-chōe ;  Nā-sī tiong-sìn ê lâng chin oh tit-tio̍h , 7 Chiàu chèng-ti̍t lâi kiâⁿ ê gī-lâng ,  I ê hō͘-è ū hok-khì , 8 Ông chē tī sím-phòaⁿ ê ūi ,  Ēng i ê ba̍k-chiu kóaⁿ-sòaⁿ lóng-chóng ê pháiⁿ , 9 Chī-chūi ōe kóng ,  Góa í-keng chheng-khì góa ê sim ,  Góa ê chōe í-keng sóe-tû?10 Tô-chí bô tâng ,  chin ,  táu bô tâng ,  Lóng sī Iâ-hô-hoa só͘ iàm-ò͘ⁿ , 11 Liân gín-ná tī só͘ chòe ê ,  iā hián-bêng i ê pún-sèng ;  I só͘ kiâⁿ-ê he̍k-sī sèng-kiat á chèng-ti̍t , 12 Ōe thiaⁿ ê hī-khang ,  ōe khòaⁿ ê ba̍k-chiu ,  Nn̄g-hāng lóng sī Iâ-hô-hoa só͘ chòe ê , 13 Bo̍h-tit tham-bîn ,  bián tì-kàu sòng-hiong ;  Thí-khui lí ê ba̍k-chiu ,  chiah ū kàu-gia̍h ê bí-niû , 14 Bóe mi̍h ê ,  kóng ,  M̄-hó ,  m̄-hó ;  Kàu bóe--khì-liáu ka-kī khoa-kháu , 15 Ū kim iā ū pó-chio̍h chōe-chōe ,  Chóng-sī ū chai-bat ê chhùi-tûn ,  chiū chiâⁿ-chòe kùi-khì ê tin-pó , 16 Ūi-tio̍h siⁿ-hūn lâng tam-pó tio̍h the̍h hit-lâng ê saⁿ ,  Thòe gōa-lâng chòe pó-jīn ,  hit ê lâng tio̍h tam-tng chek-sêng , 17 Ēng môa-phiàn lâi tit-tio̍h chia̍h-mi̍h ,  lâng lia̍h-chòe chu-bī ,  Chóng-sī āu-lâi i ê chhùi móa-móa sī soa , 18 Tùi chham-siông ta̍k-hāng ê kè-e̍k tit-tio̍h chiâⁿ ;  Lí beh kau-chiàn tio̍h ēng hó ê kè-chhek , 19 Sì-kòe kiâⁿ ,  kóng lâng ê tn̂g-té ,  lāu-siat pì-bi̍t ê sū ;  Kāu-ōe ê ,  m̄-thang kap i kiat-kau , 20 Chiù-chó͘ lāu-pē á lāu-bú ê ,  I ê teng beh hoa tī ke̍k o͘-àm ê tiong-kan , 21 Khí-thâu kín-kín tit-tio̍h ê sán-gia̍p ,  Lō͘-bé m̄-sī chòe i ê hok-khì , 22 Lí bo̍h-tit kóng ,  Góa beh pò-èng pháiⁿ ,  Tio̍h thèng-hāu Iâ-hô-hoa ,  I beh kiù lí , 23 Tô-chí bô saⁿ-tâng sī Iâ-hô-hoa só͘ iàm-ò͘ⁿ ,  Ké ê thian-phêng iā sī m̄-hó , 24 Lâng ê kha-pō͘ sī tùi Iâ-hô-hoa tiāⁿ-tio̍h ;  Lâng kiám ōe chai i ê lō͘ mah?25 Lâng sûi-piān kóng ,  Che sī sèng-mi̍h ;  Hē-goān liáu ,  chiah chhâ-mn̄g ,  che sī chòe i ê lô-bāng , 26 Tì-hūi ê ông poah-sòaⁿ pháiⁿ-lâng ,  Hō͘ chhia-lûn lún i , 27 Lâng ê sim-sîn sī Iâ-hô-hoa ê teng ,  Kàm-chhat lâng ê sim-pak , 28 Jîn-chû kap chin-si̍t pó-choân kok-ông ;  I ê chō-ūi iā in-ūi jîn-chû lâi kian-kò͘ , 29 Ióng-kiāⁿ sī siàu-liân lâng ê êng-kng ;  Pe̍h-thâu-mn̂g chiū-sī lāu-lâng ê thé-biān , 30 Ēng piⁿ phah-siong tû-khì lâng ê chōe-ok ;  Phah ōe ji̍p lâng ê sim-pak , 
