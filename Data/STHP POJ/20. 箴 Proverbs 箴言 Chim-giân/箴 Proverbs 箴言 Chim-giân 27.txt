1 M̄-thang ūi bîn-á-ji̍t lâi ka-kī khoa-kháu ,  In-ūi lí m̄-chai chi̍t-ji̍t beh siⁿ-chhut sím-mi̍h sū , 2 Tio̍h hō͘ pa̍t-lâng o-ló lí ,  m̄-thang ēng lí ka-kī ê chhùi ;  Hō͘ gōa-lâng o-ló lí ,  m̄-thang ēng ka-kī ê chhùi-tûn , 3 Chio̍h-thâu tāng ,  soa iā sī án-ni ;  Gōng-lâng ê siū-khì pí chí(**chit) nn̄g-hāng khah-tāng , 4 Tōa siū-khì sī chân-jím ,  siū-khì sī hoàn-lām ê chúi ;  To̍k-to̍k tī tò͘-khī ê thâu-chêng chī-chūi khiā ōe tiâu?5 Hián-jiân ê chek-pī ,  Iâⁿ-kè ún-ba̍t ê ài-chêng , 6 Pêng-iú ê phah-siong chhut tī tiong-sìn ;  To̍k-to̍k tùi-te̍k ê chim-chhùi sī kè-gia̍h chōe , 7 Lâng chia̍h-pá ,  iàm-khī bi̍t-pô͘ ê bi̍t ;  Pak-tó͘ iau-gō it-chhè khó͘ ê mi̍h lóng lia̍h-chòe tiⁿ , 8 Lâng lī-khui pún só͘-chāi khì phiau-liû ,  Sī chhin-chhiūⁿ chiáu-á lī-khui i ê siū sì-kòe pe , 9 Ko-iû kap hiuⁿ-liāu hō͘ lâng ê sim hoaⁿ-hí ;  Pêng-iú si̍t-sim ê khó͘-khǹg ,  i ê tiⁿ iā-sī án-ni , 10 Lí ê pêng-iú ,  kap lāu-pē ê pêng-iú ,  lí lóng m̄-thang khì-sak ;  Lí tú-tio̍h hoān-lān ê ji̍t m̄-thang khì hiaⁿ-tī ê ke ;  Hū-kūn ê chhù-piⁿ iâⁿ-kè hn̄g-hn̄g ê hiaⁿ-tī , 11 Góa ê kiáⁿ ah ,  lí tio̍h ū tì-hūi ,  hō͘ góa ê sim hoaⁿ-hí ;  Hō͘ góa thang ìn-tap hit ê ki-chhì góa ê lâng , 12 Thong-ta̍t ê lâng khòaⁿ-kìⁿ chai-ē chiū siám-bih ;  Gōng-ti̍t ê lâng chìn-chêng khì ,  chiū siū-hāi , 13 Ūi-tio̍h siⁿ-hūn lâng tam-pó ,  tio̍h the̍h hit-lâng ê saⁿ ;  Ūi-tio̍h kī-lú chòe pó-jīn ,  hit ê lâng tio̍h tam-tng chek-sêng , 14 Chheng-chá khí-lâi ,  tōa-siaⁿ kā pêng-iú chiok-hok ,  Chit ê sū sǹg i chòe chiù-chó͘ , 15 Tōa-hō͘ ê ji̍t chúi tih bô soah ,  Chháu-nāu ê hū-jîn-lâng iā án-ni , 16 Ài chó͘-tòng i ê ,  chiū-sī chó͘-tòng hong ;  I ê chiàⁿ-chhiú chhin-chhiūⁿ la̍k-tio̍h iû , 17 Thih bôa thih hō͘ i lāi ,  Pêng-iú saⁿ kek-lē iā sī án-ni , 18 Kò͘-siú bû-hoa-kó chhiū ê ,  beh chia̍h i ê ké-chí ;  Kò͘ i ê chú-lâng-ê ,  beh tit-tio̍h êng-kng , 19 Chhin-chhiūⁿ chiò tī chúi--ni̍h ,  bīn kap bīn saⁿ-tùi ;  Lâng ê sim kap lâng saⁿ-tùi iā-sī án-ni , 20 Im-hú kap bia̍t-bô lóng put-ti-chiok ;  Lâng ê ba̍k-chiu put-ti-chiok iā-sī án-ni , 21 Khe-á sī beh thoàn-liān gûn ,  lô͘ sī beh thoàn-liān kim ;  Tùi o-ló iā thang chhì-giām lâng , 22 Lí sui-jiân ēng khū-thûi ,  chiong gōng-lâng kap phah-chhùi ê be̍h saⁿ-kap cheng tī khū-lāi ,  I ê gōng iā bōe-ōe lī-khui i , 23 Lí tio̍h siông-sè chai lí ê iûⁿ-kûn ê kéng-hóng ,  Liû-sim liāu-lí lí ê gû-kûn ; 24 In-ūi chîⁿ-châi bōe-ōe éng-éng tī-teh ;  Bián-liû kiám ōe chûn kàu tāi-tāi mah?25 Ta-chháu í-keng siu ,  chháu-iūⁿ koh hoat--khí-lâi ;  Soaⁿ-téng ê chhài-soe iā í-keng siu-si̍p , 26 Iûⁿ ê mn̂g sī thang hō͘ lí chòe-saⁿ ,  Soaⁿ-iûⁿ chòe chhân-hn̂g ê kè-chîⁿ , 27 Iā ū soaⁿ-iûⁿ ê ni hō͘ lí kap lí ê ke-koàn chia̍h ;  Iā thang iúⁿ-chhī lí ê lú-pī , 
