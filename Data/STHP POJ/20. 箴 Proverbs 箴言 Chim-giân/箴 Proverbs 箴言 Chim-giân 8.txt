1 Tì-hūi kiám bô teh kiò? Chhang-miâ kiám bô chhut-siaⁿ?2 I tī lō͘-piⁿ koâiⁿ-tōe ê téng-bīn ,  Tī si̍p-jī-lō͘-kháu teh khiā , 3 Tī siâⁿ-mn̂g piⁿ ,  tī siâⁿ-mn̂g kháu ,  Tī siâⁿ chhut-ji̍p ê só͘-chāi ,  tōa-siaⁿ kiò kóng , 4 Chèng-lâng ah ,  góa kiò lín ,  Góa ǹg sè-kan lâng chhut-siaⁿ , 5 Kóng ,  Gōng-ti̍t ê lâng ah ,  lín tio̍h ōe hiáu-tit thong-ta̍t ê lí ;  Gû-gōng ê lâng ah ,  lín sim-lāi tio̍h bêng-pe̍k , 6 Lín tio̍h thiaⁿ ,  in-ūi góa beh kóng ke̍k-hó ê sū ;  Góa beh khui-chhùi lūn chèng-ti̍t ê sū , 7 Góa ê chhùi beh kóng-chhut chin-si̍t ;  Góa ê chhùi-tûn oàn-hūn pháiⁿ-tāi , 8 Góa só͘ kóng ê ōe ,  lóng sī kong-gī ;  Kî-tiong bô oan-khiau koāi-biū , 9 Che ōe bêng-lí ê lâng lóng ōe hiáu-tit ,  Tit-tio̍h tì-sek ê lâng lóng lia̍h-chòe chèng-ti̍t , 10 Lín tio̍h sêng-siū góa ê kà-sī ,  khah-hó tit-tio̍h pe̍h-gûn ;  Tit-tio̍h tì-sek ,  khah-hó tit-tio̍h n̂g-kim , 11 In-ūi tì-hūi pí âng-pó-chio̍h khah-hó ;  It-chhè só͘ him-bō͘--ê ,  lóng bōe kap i pí-tit , 12 Góa tì-hūi ēng thong-ta̍t chòe khiā-khí ê só͘-chāi ;  Koh chhē-tio̍h tì-sek kap kè-e̍k , 13 Kèng-ùi Iâ-hô-hoa chāi-tī oàn-hūn pháiⁿ-tāi ;  Hit-hō kiau-ngō͘ ,  lām-sám ,  kap pháiⁿ-lō͘ ,  Í-ki̍p koāi-biū ê chhùi ,  lóng sī góa só͘ oàn-hūn , 14 Góa ū kè-e̍k kap chin ê tì-sek ;  Góa chiū-sī chhang-miâ ,  góa ū lêng-le̍k , 15 Tè-ông tùi góa lâi chē-ūi ;  Jîn-kun tùi góa tiāⁿ-tio̍h kong-pêng ê hoat , 16 Ông-chhin kap kùi-cho̍k ,  sè-chiūⁿ it-chhè ê sím-phòaⁿ-si ,  Lóng sī tùi góa lâi chiáng-koân , 17 Thiàⁿ góa--ê ,  góa iā thiàⁿ i ;  Khún-chhiat chhē góa--ê ,  beh chhē-tio̍h , 18 Hó-gia̍h chun-kùi chāi-tī góa ,  Kú-tn̂g ê pù-ū kap kong-gī iā chāi-tī góa , 19 Góa ê ké-chí khah-hó n̂g-kim ,  iâⁿ-kè hó-kim ;  Góa ê chhut-sek iâⁿ-kè bûn-gûn , 20 Góa kiâⁿ tī kong-gī ê lō͘ ;  Kiâⁿ tī kong-pêng chiah ê lō͘-tiong , 21 Hō͘ thiàⁿ góa ê lâng sêng-siū hè-châi ;  Iā chhiong-móa in ê hú-khò͘ , 22 Tī Iâ-hô-hoa chō-hòa ê khí-thâu ,  Tī ke̍k khí-thâu chhòng-chō ê tāi-seng ,  góa sī I só͘ ū , 23 Tùi éng-oán ,  tùi ke̍k khí-thâu ,  Bē ū sè-kài ê tāi-seng ,  góa í-keng siū siat-li̍p , 24 Bē ū chhim-ian ,  bē ū chōe-chōe chúi ê chúi-chôaⁿ ,  Í-keng siⁿ góa , 25 Tōa-soaⁿ bē tiāⁿ-tio̍h ,  sió-soaⁿ bē ū ê tāi-seng ,  Í-keng siⁿ góa , 26 Iâ-hô-hoa iáu-bē chhòng-chō tōa-tōe kap chhân-iá ,  Í-ki̍p tōe-chiūⁿ thô͘-hún ê goân-chit , 27 I kiàn-li̍p chiah ê thiⁿ ;  Siat îⁿ-khoân tī chhim-ian ê téng-bīn ; 28 Téng-bīn an-tì kiong-chhong ;  Kian-kò͘ chhim-ian ê chúi-chôaⁿ ; 29 Kā hái tiāⁿ-tio̍h kài-hān ;  Hō͘ chúi bô pôaⁿ-kè I ê bēng-lēng ;  Tiāⁿ-tio̍h tōa-tōe ê kun-ki ,  góa kap I tī-teh , 30 Hit-sî góa tī-hia chòe sai-hū-thâu ;  Ji̍t-ji̍t hō͘ I hoaⁿ-hí ,  Siông-siông tī I bīn-chêng khoài-lo̍k ; 31 Tī thang khiā-khí ê tōe khoài-lo̍k ;  Iā kap sè-kan lâng saⁿ-kap hoaⁿ-hí , 32 Lín chiah ê kiáⁿ ,  taⁿ tio̍h thiaⁿ-thàn góa ;  In-ūi chip-siú góa ê tō-lō͘--ê ,  chiū ū hok-khì , 33 Tio̍h thiaⁿ kà-sī ,  chiū tit-tio̍h tì-hūi ,  M̄-thang khì-choa̍t i , 34 Thiaⁿ-thàn góa ,  ji̍t-ji̍t tī góa ê mn̂g-kháu teh tán ,  Tī góa ê mn̂g-khiā-piⁿ thèng-hāu ê ,  Hit-hō lâng ū hok-khì , 35 In-ūi chhē-tio̍h góa--ê ,  chiū chhē-tio̍h oa̍h-miā ;  Iā beh tùi Iâ-hô-hoa tit-tio̍h un-hūi , 36 Tek-chōe góa--ê ,  sī hāi ka-kī ê sìⁿ-miā ;  Oàn-hūn góa--ê ,  lóng sī ka-kī chhú sí , 
