1 Hoaⁿ-hí siū kàu-tok--ê ,  chiū-sī hoaⁿ-hí chai-bat ;  Oàn-hūn chek-pī--ê ,  chiū-sī cheng-siⁿ , 2 Hó-lâng beh tit-tio̍h Iâ-hô-hoa ê un-hūi ;  Siat khúi-kè ê lâng ,  I beh tēng i ê chōe , 3 Lâng bōe-ōe tùi pháiⁿ lâi kiàn-li̍p ;  Gī-lâng ê kun-pún éng bōe iô-tāng , 4 Châi-tek ê hū-jîn-lâng sī tiōng-hu ê bián-liû ;  Sià-pāi ê hū-jîn-lâng hō͘ tiōng-hu chhin-chhiūⁿ kut hiú-nōa , 5 Gī-lâng ê liām-thâu sī kong-pêng ;  Pháiⁿ-lâng ê kè-bô͘ sī khúi-chà , 6 Pháiⁿ-lâng ê ōe sī tng-tán beh hāi lâng ;  Chèng-ti̍t ê lâng ê chhùi ,  beh kiù i , 7 Pháiⁿ-lâng tó-hoāi kui tī bô ;  Gī-lâng ê ke beh khiā-chāi , 8 Lâng beh chiàu i ê tì-hūi tit-tio̍h o-ló ;  Sim-lāi koāi-biū--ê ,  beh siū biáu-sī , 9 Siū lâng khòaⁿ-khin--ê ,  iáu-kú ū lô͘-po̍k ê ,  Khah-iâⁿ ka-kī chun-tōa ,  iā khiàm-kheh bí-niû ê , 10 Gī-lâng koan-sim i ê cheng-siⁿ ê oa̍h-miā ;  Pháiⁿ-lâng ê lîn-bín iā sī chân-jím , 11 Chèng-choh i ê chhân-hn̂g ê ,  beh ū bí-niû kàu-gia̍h ,  Kau-pôe bô hē-lo̍h ê lâng sī bû-ti , 12 Pháiⁿ-lâng him-bō͘ put-gī ê lâng ê lô-bāng ;  Gī-lâng ê kun-thâu siⁿ-chhut ké-chí , 13 Chhùi-tûn ê kè-sit sī pháiⁿ ê lô-bāng ;  To̍k-to̍k gī-lâng beh thoat-lī hoān-lān , 14 Lâng in-ūi chhùi só͘ kiat ê ké-chí beh tit-tio̍h hok-khì móa-móa ;  Lâng chiàu i ê chhiú só͘ chòe--ê ,  beh tit-tio̍h pò-èng , 15 Gōng-lâng khòaⁿ ka-kī ê lō͘ chòe chèng-ti̍t ;  To̍k-to̍k tì-hūi ê lâng thiaⁿ lâng khó͘-khǹg , 16 Gōng-lâng ê m̄-goān liâm-piⁿ hián-chhut ;  Thong-ta̍t ê lâng khǹg-ba̍t kiàn-siàu , 17 Kóng si̍t-ōe--ê ,  hián-bêng kong-gī ;  Lām-sám kan-chèng--ê ,  hián-chhut khúi-khiat , 18 Kóng-ōe sò-sèng--ê ,  chhin-chhiūⁿ to ê chha̍k-lâng ;  Tì-hūi ê lâng ê chi̍h ōe i-hó lâng , 19 Sêng-si̍t ê chhùi éng-oán kian-kò͘ ;  Pe̍h-chha̍t ê chi̍h put-kò tiap-á-kú , 20 Tô͘-bô͘ pháiⁿ-tāi--ê ,  sim chûn khúi-chà ;  Khǹg lâng hô-hó--ê ,  beh tit-tio̍h hoaⁿ-hí , 21 Gī-lâng bô tú-tio̍h chai-hāi ;  Pháiⁿ-lâng tú-tio̍h chai-hō móa-móa , 22 Pe̍h-chha̍t ê chhùi-tûn sī Iâ-hô-hoa só͘ iàm-ò͘ⁿ ;  Kiâⁿ tāi-chì sêng-si̍t--ê ,  sī I só͘ hoaⁿ-hí , 23 Thong-ta̍t ê lâng ún-khǹg chai-bat ;  Gōng-lâng ê sim hián-chhut gû-gōng ; 24 Un-khûn ê lâng i ê chhiú beh chiáng-koân ;  Pîn-tōaⁿ ê lâng beh chòe lâng ê khó͘-kang , 25 Lâng ê sim khòa-lū ,  hō͘ i lóe-chì ;  Chi̍t-kù hó-ōe ,  hō͘ i hoaⁿ-hí , 26 Gī-lâng ín-chhōa i ê chhù-piⁿ ;  Pháiⁿ-lâng ê lō͘ hō͘ lâng sit-bê , 27 Pîn-tōaⁿ ê lâng bô pek phah-la̍h só͘ tit-tio̍h--ê ;  Un-khûn ê lâng tit-tio̍h lâng pó-kùi ê châi-bu̍t , 28 Tī kong-gī ê lō͘ ū oa̍h-miā ;  I ê lō͘-kèng pēng bô sí-bô , 
