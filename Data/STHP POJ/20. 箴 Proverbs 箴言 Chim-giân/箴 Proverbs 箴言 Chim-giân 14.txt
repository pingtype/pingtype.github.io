1 Tì-hūi ê hū-jîn-lâng ta̍k-ê kiàn-li̍p i ê ke ;  Gōng ê hū-jîn-lâng chhin-chhiú húi i , 2 Chiàu chèng-ti̍t lâi kiâⁿ ê lâng kèng-ùi Iâ-hô-hoa ;  To̍k-to̍k kiâⁿ tāi-chì hêng-ge̍k-ê sī biáu-sī I , 3 Gōng-lâng ê chhùi-lāi ū kiau-ngō͘ ê koáiⁿ ;  To̍k-to̍k tì-hūi ê lâng ê chhùi-tûn beh pó-sioh pún-sin , 4 Ke nā bô gû ,  gû-tiâu chiū khang-khang ;  Thó͘-sán chōe-chōe sī tùi-tī gû ê la̍t , 5 Chin-si̍t ê kan-chèng bô kóng pe̍h-chha̍t ;  Ké ê kan-chèng kóng pe̍h-chha̍t ōe , 6 Bú-bān ê lâng chhē tì-hūi ,  iā chhē-bô-tio̍h ;  Chhong-bêng ê lâng khoài-khoài tit-tio̍h chai-bat , 7 Kiâⁿ kàu gōng-lâng ê bīn-chêng ,  Chiū ōe khòaⁿ-kìⁿ i ê chhùi-tûn bô tì-sek , 8 Thong-ta̍t ê lâng ê tì-hūi chāi-tī bêng-pe̍k i ê lō͘ ;  Gōng-lâng ê gōng chiū-sī khúi-chà , 9 Gōng-lâng lia̍h hoān-chōe chòe kún-chhiò ;  Chèng-ti̍t ê lâng ê tiong-kan ū hô-pêng , 10 Sim ōe chai ka-kī ê kan-khó͘ ;  Gōa-lâng bô hūn i ê hoaⁿ-hí , 11 Pháiⁿ-lâng ê chhù beh tó-hoāi ;  Chèng-ti̍t ê lâng ê pò͘-pîⁿ beh heng-ōng , 12 Ū chi̍t tiâu lō͘ ,  lâng khòaⁿ-chòe chèng-ti̍t ;  Kàu-bé chiâⁿ-chòe sí-bô ê lō͘ , 13 Lâng teh chhiò ê sî ,  sim iā ū iu-būn ;  Khoài-lo̍k ê kiat-kio̍k pìⁿ-chòe pi-siong , 14 Sim pōe-ge̍k ê lâng beh tùi i ê só͘-kiâⁿ lâi móa-chiok ;  Hó-lâng iā beh tùi i pún-sin lâi móa-chiok , 15 Gōng-ti̍t ê lâng bô chi̍t-kù-ōe m̄-sìn ;  Thong-ta̍t ê lâng ta̍k-pō͘ kín-sīn , 16 Tì-hūi ê lâng kiaⁿ-hiâⁿ ,  koh lī-khui pháiⁿ-tāi ;  Gōng ê lâng hòng-sù ,  ka-kī óa-khò , 17 Khoài siū-khì--ê ,  kiâⁿ tāi-chì gû-gōng ;  Kè-bô͘ pháiⁿ--ê ,  beh tú-tio̍h oàn-hūn , 18 Gōng-ti̍t ê lâng sêng-chiap gû-gōng chòe-gia̍p ;  Thong-ta̍t ê lâng tit-tio̍h chai-bat chòe bián-liû , 19 Pháiⁿ-lâng phak tī hó-lâng ê bīn-chêng ;  Chōe-jîn phak tī gī-lâng ê mn̂g-kháu , 20 Sòng-hiong lâng liân chhù-piⁿ iā oàn-hūn i ;  Hó-gia̍h lâng pêng-iú chin-chōe , 21 Khòaⁿ-khin chhù-piⁿ ê ,  chit-hō lâng ū chōe ;  Lîn-bín sòng-hiong ê ,  hit-hō lâng ū hok-khì , 22 Kè-bô͘ pháiⁿ ê ,  kiám bô ji̍p bê-lō͘ mah? Kè-bô͘ hó ê ,  beh tit-tio̍h lîn-bín kap sêng-si̍t , 23 Pah-poaⁿ ê tio̍h-bôa lóng ū lī-ek ;  Chhùi-tûn kóng chōe-chōe ōe chiū tì-kàu sòng-hiong , 24 Tì-hūi ê lâng ê chîⁿ-châi chòe in ê bián-liû ;  Gōng-lâng ê gōng kàu-bé sī gōng , 25 Chin-si̍t ê kan-chèng kiù lâng ê sìⁿ-miā ;  Kóng pe̍h-chha̍t ê ,  sī khúi-chà , 26 Kèng-ùi Iâ-hô-hoa ū kian-kò͘ ê óa-khò ;  I ê kiáⁿ-jî ū tô-siám ê só͘-chāi , 27 Kèng-ùi Iâ-hô-hoa chiū-sī oa̍h-miā ê chúi-chôaⁿ ,  Ōe hō͘ lâng lī-khui sí-bô ê lô-bāng , 28 Kok-ông ê êng-kng chāi-tī peh-sìⁿ ê chōe ;  Jîn-kun soe-pāi chāi-tī peh-sìⁿ ê chió , 29 Bô khoài-khoài siū-khì-ê ,  tōa-tōa ū chhang-miâ ;  Sò-sèng-ê tōa hián-chhut gû-gōng , 30 Sim-lāi an-chēng sī jio̍k-thé ê oa̍h-miā ;  Oàn-tò͘ sī kut-lāi ê hiú-nōa , 31 Khek-po̍k sòng-hiong-ê ,  sī siat-to̍k chhòng-chō i ê Chú ;  Lîn-bín khiàm-kheh-ê ,  sī chun-kèng Chú , 32 Pháiⁿ-lâng tī i só͘ kiâⁿ ê pháiⁿ beh tú-tio̍h chhia-tó ;  Gī-lâng kàu sí ū ǹg-bāng , 33 Tì-hūi an-jiân tiàm tī chhang-miâ ê lâng ê sim ;  Gōng-lâng ê pak-lāi beh lō͘-hiān , 34 Kong-gī hō͘ pang-kok seng-koâiⁿ ;  Kìⁿ-ū chōe-ok ê peh-sìⁿ siū lêng-jio̍k , 35 Ēng tì-hūi kiâⁿ tāi-chì ê chhe-ēng tit-tio̍h ông ê un-hūi ;  To̍k-to̍k sià-pāi-ê ,  ōe tú-tio̍h i siū-khì , 
