1 Tì-hūi ê kiáⁿ thiaⁿ lāu-pē ê kàu-tok ;  Bú-bān ê lâng m̄-thiaⁿ chek-pī , 2 Lâng in-ūi chhùi só͘ kiat ê ké-chí beh hióng-siū hok-khì ;  Kan-chà ê lâng beh tú-tio̍h kiông-pō , 3 Iok-sok chhùi-chi̍h--ê ,  pó-choân i ê oa̍h-miā ;  Sûi-piān khui-chhùi--ê ,  tì-kàu pāi-bô , 4 Pîn-tōaⁿ lâng ê sim him-bō͘ ,  iā bô só͘ tit-tio̍h ;  Un-khûn ê lâng beh tit-tio̍h sim-móa ì-chiok , 5 Gī-lâng iàm-chiān pe̍h-chha̍t ōe ;  Pháiⁿ-lâng ū chhàu-miâ koh kiàn-siàu , 6 Kong-gī pó-hō͘ kiâⁿ chèng-ti̍t-ê ;  Siâ-ok pāi-hoāi hoān-chōe ê lâng , 7 Ū lâng ka-kī chng-chòe hó-gia̍h ,  iā bô pòaⁿ-hāng ;  Ū lâng ka-kī chng-chòe sòng-hiong ,  si̍t-chāi ū chōe-chōe châi-bu̍t , 8 Lâng ê chîⁿ-châi thang sio̍k-hôe i ê oa̍h-miā ;  Nā-sī sòng-hiong lâng bô thiaⁿ lâng ê háng-hoah , 9 Gī-lâng ê kng beh bêng-liāng ;  Pháiⁿ-lâng ê teng beh sit , 10 Kiau-ngō͘ kan-ta khí saⁿ-chiⁿ ;  Saⁿ-kap chham-siông--ê ,  chiū ū tì-hūi , 11 M̄-sī tùi tio̍h-bôa lâi tit-tio̍h ê chîⁿ ōe siau-bô ;  Lâu-kōaⁿ lâi chek-chū--ê ,  beh ná ke-thiⁿ , 12 Só͘ ǹg-bāng--ê iân-chhiân kú ,  chiū tì-kàu sim thàng-thiàⁿ ;  Só͘ ì-ài--ê chi̍t-ē kàu ,  chiū-sī oa̍h-miā ê chhiū , 13 Biáu-sī tō-lí ê ,  ka-kī chhú bia̍t-bô ;  Kèng-ùi kài-bēng ê beh tit-tio̍h pò-siúⁿ , 14 Tì-hūi ê lâng ê hoat-tō͘ sī oa̍h-miā ê chúi-chôaⁿ ,  Ōe hō͘ lâng lī-khui sí-bô ê lô-bāng , 15 Siān-liông ê chhang-miâ hō͘ lâng tit-tio̍h un-tián ;  Kan-chà ê lâng ê lō͘ sī khâm-khia̍t , 16 Thong-ta̍t ê lâng lóng ēng tì-hūi kiâⁿ tāi-chì ;  To̍k-to̍k gōng-lâng pò-iông gōng-sū , 17 Pháiⁿ ê sù-chiá hām-lo̍h tī chai-ē ;  Tiong-sìn ê khim-chhe ōe hō͘ lâng khong-kiān , 18 Khì-choa̍t kàu-tok--ê ,  beh tú-tio̍h sòng-hiong kap lêng-jio̍k ;  Goān siū chek-pī--ê ,  beh tit-tio̍h êng-kng , 19 Só͘-ài-ê tit-tio̍h chiâⁿ ,  sim chiū hoaⁿ-hí ;  Lī-khui pháiⁿ-tāi sī gōng-lâng só͘ iàm-ò͘ⁿ , 20 Kap tì-hūi ê lâng saⁿ-kap kiâⁿ ōe chiâⁿ-chòe tì-hūi ;  Kap gû-gōng ê lâng chòe-phōaⁿ ōe siū sún-siong , 21 Chai-ē beh tui-jip pháiⁿ-lâng ;  Nā-sī gī ê lâng beh tit-tio̍h pò-siúⁿ , 22 Hó-lâng lâu sán-gia̍p hō͘ kiáⁿ-sun ;  Pháiⁿ-lâng só͘ chek-chū ê chîⁿ-châi kui tī gī-lâng , 23 Sòng-hiong lâng chèng-choh tit-tio̍h chōe-chōe bí-niû ;  Iā ū in-ūi put-gī lâi tú-tio̍h bia̍t-bô--ê , 24 M̄-kam ēng chhê ê sī oàn-hūn i ê kiáⁿ ;  Nā-sī thiàⁿ-i--ê ,  chiū chiàu-sî chek-tok i , 25 Gī-lâng tit-tio̍h chia̍h hō͘ i ê sim móa-chiok ;  Pháiⁿ-lâng ê pak-tó͘ tek-khak iau , 
