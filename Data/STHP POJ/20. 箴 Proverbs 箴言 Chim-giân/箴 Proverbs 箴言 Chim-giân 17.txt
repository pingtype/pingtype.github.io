1 Iân-sia̍h móa-chhù iā ū saⁿ-chiⁿ ,  M̄-ta̍t-tio̍h chi̍t-tè-á piáⁿ-koaⁿ koh ū an-chēng , 2 Lô͘-po̍k gâu pān tāi-chì beh koán-hat sià-pāi ê kiáⁿ ;  Koh tī hiaⁿ-tī ê tiong-kan saⁿ-kap pun ke-hé , 3 Khe-á sī beh thoàn-liān gûn ,  lô͘ sī beh thoàn-liān kim ;  To̍k-to̍k Iâ-hô-hoa thoàn-liān lâng ê sim , 4 Kiâⁿ-pháiⁿ-ê liû-sim thiaⁿ kan-chà ê ōe ,  Kóng pe̍h-chha̍t-ê chù-ì thiaⁿ siâ-ok ê giân-gú , 5 Thí-chhiò sòng-hiong lâng-ê sī lêng-jio̍k chhòng-chō i ê Chú ;  Hoaⁿ-hí lâng tú-tio̍h chai-ē ê bōe bián-tit siū hêng-hoa̍t , 6 Kiáⁿ-sun sī lāu-lâng ê bián-liû ,  Lāu-pē sī kiáⁿ-jî ê êng-kng , 7 Gōng-lâng kóng tōa-ōe sī bô ha̍p ,  Hô-hòng ū tō-tek ê lâng kóng pe̍h-chha̍t ah , 8 Pò͘-lō͘ ê mi̍h tī siū-tio̍h ê lâng khòaⁿ-chòe pó-chio̍h ,  Bô-lūn ǹg toh-lo̍h chi̍t hong-bīn lóng heng-thong , 9 Jia-iám lâng ê kè-sit-ê sī it-tio̍h jîn-ài ,  Tāi-chì ta̍uh-ta̍uh liām ê ,  hō͘ chhin-bi̍t ê pêng-iú léng-tām , 10 Bêng-lí ê lâng chi̍t-ē siū chek-pī chiū ji̍p i ê sim ,  Iâⁿ-kè phah gōng-lâng chi̍t-pah-ē , 11 Pháiⁿ-lâng choan-bū hoán-poān ,  Só͘-í beh chhe chân-jím ê sù-chiá khì kong-kek i , 12 Lêng-khó͘ tú-tio̍h sit-lo̍h kiáⁿ ê hîm-bú ,  M̄-thang tú-tio̍h gōng-lâng ê gû-tû ok , 13 Ēng pháiⁿ pò hó ê ,  Chai-ē bô lī-khui i ê ke , 14 Saⁿ-chiⁿ ê khí-thâu chhin-chhiūⁿ chúi phòa-khiah ;  Só͘-í tī kàu-nāu ê tāi-seng tio̍h hō͘ oan-ke soah , 15 Gí-tiāⁿ pháiⁿ lâng chòe-gī ,  tēng gī-lâng chòe ū-chōe ê ,  Chí(**Chit) nn̄g hāng lóng sī Iâ-hô-hoa só͘ iàm-ò͘ⁿ , 16 Gōng-lâng kì-jiân bô bêng-lí ,  Siáⁿ-sū ū chîⁿ the̍h tī chhiú--nih bóe tì-hūi?17 Pêng-iú sî-siông saⁿ chhin-ài ,  Hiaⁿ-tī ê chhut-sì ūi-tio̍h kiù hoān-lān , 18 Tī chhù-piⁿ ê bīn-chêng tah-èng chòe pó-jīn ,  Hit-hō lâng chiū-sī gōng-lâng , 19 Ài saⁿ-chiⁿ ê lâng sī ài hoān-chōe ;  Mn̂g-hō͘ chhòng koâiⁿ ê lâng sī ka-kī chhú pāi-hoāi , 20 Sim koāi-phiah--ê bô thang chhē--tio̍h hok-khì ;  Chi̍h péng-lâi péng-khì-ê hām-lo̍h tī hoān-lān , 21 Siⁿ gōng-kiáⁿ sī ka-kī ê iu-būn ,  Gōng-lâng ê pē lóng bô thang hoaⁿ-hí , 22 Hoaⁿ-hí ê sim sī hó-io̍h ,  Iu-siong ê sim-sîn hō͘ kut ko͘-tâ , 23 Pháiⁿ-lâng àm-chīⁿ siū pò͘-lō͘ ,  Beh hō͘ àn-kiāⁿ péng-lìn-tńg , 24 Tì-hūi sī tī bêng-lí ê lâng ê bīn-chêng ,  Gōng-lâng ê ba̍k-chiu khòaⁿ tī tōe ê ke̍k-thâu , 25 Gû-gōng ê kiáⁿ hō͘ lāu-pē hoân-ló ,  Hō͘ lāu-bú iu-khó͘ , 26 Hêng-hoa̍t gī ê lâng sī m̄-hó ,  Phah péng-kong ê koaⁿ-hú iā-sī án-ni , 27 Giân-gú chió-ê ū tì-sek ,  Sèng-chêng hāi-chāi-ê ū chhang-miâ , 28 Gōng ê lâng nā chēng-chēng iā sǹg chòe tì-hūi ;  Chhùi-ba̍t-ê iā sǹg-chòe chhang-miâ , 
