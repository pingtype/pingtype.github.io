1 Sim ê kè-bô͘ chāi-tī lâng ,  Chi̍h ê ìn-tap sī tùi Iâ-hô-hoa , 2 Lâng it-chhè ê só͘ kiâⁿ ka-kī khòaⁿ-chòe chheng-khì ,  To̍k-to̍k Iâ-hô-hoa chhek-to̍k lâng ê sim , 3 Lí só͘-chòe ê lóng tio̍h kau-thok Iâ-hô-hoa ;  Lí só͘ kè-bô͘ ê chiū ōe ún-tàng , 4 Iâ-hô-hoa só͘ chō-ê lóng ha̍p i ê lō͘-ēng ;  Liân pháiⁿ-lâng iā ha̍p tī chai-ē ê ji̍t , 5 Kìⁿ-nā sim kiau-ngō͘-ê sī Iâ-hô-hoa só͘ iàm-ò͘ⁿ ,  Sui-jiân chhiú khan chhiú iā bōe bián siū hêng-hoa̍t , 6 Tùi lîn-bín kap sêng-si̍t ,  chōe-kòa tit-tio̍h sio̍k-hôe ;  Tùi kèng-ùi Iâ-hô-hoa chiū lī-khui pháiⁿ-tāi , 7 Lâng ê só͘-kiâⁿ nā hō͘ Iâ-hô-hoa hoaⁿ-hí ,  Liân i ê tùi-te̍k Iâ-hô-hoa iā hō͘ in kap i hô , 8 Chōe-chōe chîⁿ iā put-gī ,  M̄-ta̍t-tio̍h chió-chió chîⁿ koh ū kong-gī , 9 Lâng ê sim kè-e̍k i ê lō͘ ,  To̍k-to̍k Iâ-hô-hoa tiāⁿ-tio̍h i ê kha-pō͘ , 10 Ông ê chhùi-lāi ū sîn ê ōe ,  Sím-phòaⁿ ê sî i ê chhùi chiū bô chha-chhok , 11 Kong-tō ê thian-phêng kap chhìn ,  lóng sio̍k Iâ-hô-hoa ,  Tē-á-lāi it-chhè ê tô-chí lóng sī I só͘ tiāⁿ-tio̍h , 12 Chòe-pháiⁿ sī ông só͘ iàm-ò͘ⁿ ,  In-ūi chō-ūi sī tùi kong-gī lâi kian-kò͘ , 13 Kong-gī ê chhùi-tûn sī ông só͘ hoaⁿ-hí ,  Kóng-ōe chèng-ti̍t-ê sī ông só͘ thiàⁿ , 14 Ông ê tōa siū-khì chhin-chhiūⁿ hō͘ lâng sí ê sù-chiá ,  To̍k-to̍k tì-hūi ê lâng ōe hō͘ i soah , 15 Ông ê bīn-sek ê kng hō͘ lâng ū oa̍h-miā ,  Ông ê un-tián chhin-chhiūⁿ chhun-hō͘ ê hûn , 16 Tit-tio̍h tì-hūi pí tit-tio̍h kim ke jōa-hó ;  Kéng-tio̍h chhang-miâ pí tit-tio̍h gûn iáu khah-hó , 17 Chèng-ti̍t ê lâng ê tōa-lō͘ sī lī-khui pháiⁿ ;  Kín-sīn siú i ê lō͘ ê ,  sī pó-choân i ê sìⁿ-miā , 18 Kiau-ngō͘ sī sit-pāi ê tāi-seng ;  Chū-ko ê sim chiū-sī poa̍h-tó ê tāi-seng , 19 Sim khiam-pi kap sòng-hiong lâng saⁿ-kap tòa ,  Iâⁿ-kè kap kiau-ngō͘ ê lâng saⁿ-kap pun só͘ chhiúⁿ ê mi̍h , 20 Tì-ì tī tō-lí--ê beh tit-tio̍h lī-ek ,  Óa-khò Iâ-hô-hoa ê ū hok-khì , 21 Sim tì-hūi-ê chheng-chòe thong-ta̍t ;  Hó kháu-châi ōe ke-thiⁿ lâng ê ha̍k-būn , 22 Lâng ū bêng-lí chiū ū oa̍h-miā ê chúi-chôaⁿ ;  Gōng-lâng ê chek-hoa̍t chiū-sī i ê gōng , 23 Tì-hūi ê lâng ê sim kà-sī i ê chhùi ;  Koh kā i ê chhùi-tûn ke-thiⁿ ha̍k-būn , 24 Oán-choán ê ōe chhin-chhiūⁿ bi̍t-pô͘ ;  Sim chai tiⁿ hō͘ kut sóng-khoài , 25 Ū chi̍t tiâu lō͘ lâng khòaⁿ-chòe chèng-ti̍t ;  Kàu-bé chiâⁿ-chòe sí-bô ê lō͘ , 26 Pak-tó͘ iau sī bián-lē chòe-kang ê lâng chòe-kang ;  In-ūi i ê khó͘-hok pek i , 27 Bô lō͘-ēng ê lâng tô͘-bô͘ sún-hāi ;  I ê chhùi-tûn chhin-chhiūⁿ ū hé teh sio , 28 Koāi-phiah ê lâng sì-kòe khí saⁿ-chiⁿ ,  O̍h-ōe ê lâng hō͘ chhin-bi̍t ê pêng-iú léng-tām , 29 Kiông-pō ê lâng ín-iú chhù-piⁿ ,  Chhōa i kiâⁿ m̄-hó ê lō͘ , 30 Ba̍k-chiu pàng-khoeh teh tô͘-bô͘ koāi-phiah ,  Chhùi-tûn ha̍p-óa lâi chiâⁿ hit ê pháiⁿ-sū , 31 Pe̍h-thâu-mn̂g sī súi ê bián-liû ,  Tī gī ê lō͘ ōe chhē-tio̍h , 32 Bô khoài-khoài siū-khì iâⁿ-kè ióng-sū ,  Koán-hat ka-kī ê sim-ê iâⁿ-kè chhú-tio̍h siâⁿ ê , 33 Liam-khau chāi-tī lâng ,  Tiāⁿ-tio̍h tāi-chì lóng tùi Iâ-hô-hoa , 
