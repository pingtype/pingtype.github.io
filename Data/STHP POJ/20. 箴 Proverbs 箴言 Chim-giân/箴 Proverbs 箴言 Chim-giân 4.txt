1 Lín chiah ê kiáⁿ ah ,  tio̍h thiaⁿ lāu-pē ê kà-sī ;  Tio̍h chù-ì lâi tit-tio̍h bêng-lí , 2 In-ūi góa ēng hó ê tō-lí hō͘ lín ;  M̄-thang khì-sak góa ê hoat-tō͘ , 3 Góa sī lāu-pē ê kiáⁿ ;  Tī lāu-bú ê bīn-chêng chòe i tē-it thiàⁿ ê iù-siù kiáⁿ , 4 Lāu-pē kà-sī góa ,  kā góa kóng ,  Lí ê sim tio̍h kì-tiâu góa ê ōe ,  Chun-siú góa ê bēng-lēng ,  chiū tit-tio̍h oa̍h , 5 Tio̍h tit-tio̍h tì-hūi ,  tio̍h tit-tio̍h chhang-miâ ,  M̄-thang bōe kì-tit ,  m̄-thang lī-khui góa só͘ kóng ê ōe , 6 M̄-thang khì-sak tì-hūi ,  i beh pó-hō͘ lí ;  Tio̍h thiàⁿ i ,  i beh chiàu-kò͘ lí , 7 Tì-hūi sī kun-pún ,  tio̍h tit-tio̍h tì-hūi ;  Tī lí it-chhè só͘ tit-tio̍h ê tiong-kan ,  tio̍h tit-tio̍h chhang-miâ , 8 Lí nā chun-tiōng i ,  i beh hō͘ lí seng-koâiⁿ ;  Lí nā loân-bō͘ i ,  i chiū hō͘ lí êng-kng , 9 I beh ēng súi ê bō tì tī lí ê thâu-khak ;  Chiong êng-kng ê bián-liû hō͘ lí , 10 Góa ê kiáⁿ ,  tio̍h thiaⁿ lâi chiap-la̍p góa ê ōe ,  Chiū beh chia̍h tn̂g hè-siū , 11 Góa í-keng chí-sī lí tì-hūi ê lō͘ ,  Ín-chhōa lí kiâⁿ chèng-ti̍t ê lō͘-kèng , 12 Lí kiâⁿ ê sî ,  bô tì-kàu chó͘-gāi ;  Lí cháu ,  ia̍h bô tì-kàu tio̍h-tak , 13 Tio̍h chip-siú kà-sī ,  m̄-thang pàng-sang ;  Tio̍h kín-sīn siú i ,  in-ūi i sī lí ê oa̍h-miā , 14 Hiong-ok ê lâng ê lō͘ bo̍h-tit ji̍p ;  Pháiⁿ-lâng ê lō͘ bo̍h-tit kiâⁿ , 15 Tio̍h siám-pī i ,  m̄-thang tùi hia kè ;  Tio̍h oa̍t-cháu lī-khui i ,  chìn-chêng khì , 16 In-ūi i nā bô hāi lâng ,  chiū bōe khùn-tit ;  Nā bô hō͘ lâng poa̍h-tó ,  chiū khùn bōe lo̍h-bîn , 17 In-ūi in tùi hiong-ok tit-tio̍h chia̍h-piáⁿ ;  Tùi kiông-pō tit-tio̍h lim-chiú , 18 To̍k-to̍k gī-lâng ê lō͘ ,  chhin-chhiūⁿ thàu-chá ê kng ,  Ná-chiò ná-kng ,  kàu ji̍t-tiong-tàu , 19 Pháiⁿ-lâng ê lō͘ ,  chhin-chhiūⁿ o͘-àm ;  In tio̍h-tak m̄-chai sím-mi̍h iân-kò͘ , 20 Góa ê kiáⁿ tio̍h chù-ì thiaⁿ góa ê ōe ,  Àⁿ hī-khang thiaⁿ góa só͘ kóng--ê , 21 M̄-thang hō͘ i lī-khui lí ê ba̍k-chiu ,  Tio̍h kì-tiâu tī lí ê sim-lāi , 22 In-ūi chhē-tio̍h i ê lâng ,  chiū tit-tio̍h oa̍h-miā ;  Koh thong seng-khu tit-tio̍h ióng-kiāⁿ , 23 Lí tio̍h chīn-la̍t pó-siú lí ê sim ,  In-ūi i sī oa̍h-miā ê kun-goân , 24 Lí ê chhùi tio̍h tû-khì siâ-phiah ;  Lí ê chhùi-tûn tio̍h lī-khui hêng-ge̍k , 25 Lí ê ba̍k-chiu tio̍h khòaⁿ ti̍t-ti̍t ;  Lí ê ba̍k-chiu tio̍h khòaⁿ thâu-chêng , 26 Tio̍h siu-pîⁿ lí ê kha ê lō͘ ;  Tio̍h kian-kò͘ lí lóng-chóng ê lō͘-tô͘ , 27 M̄-thang phian-chó phian-iū ;  Tio̍h hō͘ lí ê kha lī-khui pháiⁿ , 
