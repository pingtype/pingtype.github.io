1 Hē-thiⁿ lo̍h-seh ,  siu-koah ê sî lo̍h-hō͘ ,  lóng m̄ ha̍p-gî ;  Gû-gōng ê lâng tit-tio̍h êng-kng iā sī án-ni , 2 Chhek-chiáu-á óng-lâi ,  ìⁿ-á pe-lâi pe-khì ;  Án-ni bô iân-kò͘ ê chiù-chó͘ iā bōe èng-giām , 3 Piⁿ sī ūi-tio̍h bé ,  kā-kiuⁿ sī ūi-tio̍h lû ;  koáiⁿ-á sī ūi-tio̍h gōng-lâng ê ka-chiah , 4 M̄-thang chiàu gōng-lâng ê gōng lâi ìn i ,  Kiaⁿ-liáu lí kap i chi̍t-iūⁿ , 5 Tio̍h chiàu gōng-lâng ê gōng lâi ìn i ,  Kiaⁿ-liáu i ka-kī khòaⁿ-chòe tì-sek , 6 Thok gōng-lâng pò siau-sit ê ,  Sī chhò-tn̄g ka-kī ê kha ,  ka-kī chia̍h-khui , 7 Chim-giân tī gōng-lâng ê chhùi ,  Chhin-chhiūⁿ pái-kha ê kha khang-khang teh hìⁿ , 8 Chiong êng-kng hō͘ gû-gōng ê lâng ,  Chhin-chhiūⁿ ēng chi̍t pò͘-tē-á pó-chio̍h khǹg tī chio̍h-tui ê lāi-bīn , 9 Chim-giân tī gōng-lâng ê chhùi ,  Chhin-chhiūⁿ chhì chha̍k-ji̍p chùi-hàn ê chhiú , 10 Chhiàⁿ gōng-lâng á-sī chhiàⁿ kè-lō͘ lâng lâi chòe-kang-ê ,  Chhin-chhiūⁿ siā-chìⁿ-ê siā-chhut chìⁿ ,  siong-tio̍h chèng-lâng , 11 Gōng-lâng koh-chài tī i ê gōng ,  Chhin-chhiūⁿ káu tò-tńg chia̍h i só͘-thò͘-ê , 12 Lí ū khòaⁿ-kìⁿ ka-kī lia̍h-chòe tì-sek ê lâng bô? Gōng-lâng pí i iáu khah ū thang ǹg-bāng , 13 Pîn-tōaⁿ ê lâng kóng ,  Tī lō͘--nih ū béng ê sai ,  Tī ke-lō͘--nih ū ióng ê sai , 14 Mn̂g tī mn̂g-khū teh tńg ,  Pîn-tōaⁿ ê lâng tī bîn-chhn̂g--nih iā sī án-ni , 15 Pîn-tōaⁿ ê lâng chhun-chhiú tī pôaⁿ--ni̍h ,  The̍h tò-tńg kàu chhùi iā hiâm tio̍h-bôa , 16 Pîn-tōaⁿ ê lâng khòaⁿ ka-kī ū tì-hūi ,  Iâⁿ-kè chhit ê gâu ìn-tap ê lâng , 17 Kè-lō͘ lâng khì chhap bô kan-sia̍p i ê saⁿ-chiⁿ ,  Sī chhin-chhiūⁿ lâng khiú-tio̍h káu ê hī , 18 Lâng khi-phiàn i ê chhù-piⁿ ,  Lâi kóng ,  Góa kiám m̄-sī kún-chhiò mah? Sī chhin-chhiūⁿ tian-kông ê lâng hiat hé-pé ,  Í-ki̍p lāi-chìⁿ kap thâi lâng ê ke-si , 19 【pēng tī téng chat】20 Hé khiàm chhâ chiū ōe hoa ,  Bô lâng o̍h-ōe ,  saⁿ-chiⁿ chiū soah--khì , 21 Ài saⁿ-chiⁿ ê lâng ōe kek-tōng saⁿ-chiⁿ ,  Chhin-chhiūⁿ thiⁿ thòaⁿ tī to̍h ê thòaⁿ ,  thiⁿ chhâ tī hé--ni̍h , 22 O̍h-ōe ê lâng ê giân-gú chhin-chhiūⁿ hó-chia̍h ê mi̍h ;  Chhim-ji̍p lâng ê pak-lāi , 23 Chhùi chhin-jia̍t ,  sim kan-ok ;  Chhin-chhiūⁿ hûi-khì an gûn ê che-tái , 24 Oàn-hūn lâng-ê kóng pho͘-pâi ōe ,  Chóng-sī sim-lāi khǹg khúi-chà , 25 I kóng hó-thiaⁿ ê ōe ,  lí m̄-thang sìn i ,  In-ūi i ê sim-lāi ū chhit-hāng ê khó-ò͘ⁿ , 26 I sui-jiân ēng khúi-chà jia-iám ka-kī ê oàn-hūn ,  I ê pháiⁿ beh lō͘-hiān tī hōe-chiòng ê bīn-chêng , 27 Ku̍t hām-khiⁿ ê lâng ka-kī beh poa̍h tī hí(**hit) lāi-bīn ;  Kō chio̍h-thâu ê lâng ,  chio̍h-thâu beh tò-tńg lâi kō--tio̍h i , 28 Pe̍h-chha̍t ê chi̍h ,  oàn-hūn i só͘ teh-siong ê lâng ;  Thiám-mī ê chhùi ōe pāi-hoāi lâng
