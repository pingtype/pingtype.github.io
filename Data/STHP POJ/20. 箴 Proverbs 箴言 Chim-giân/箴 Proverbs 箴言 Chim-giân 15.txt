1 Un-hô ê ìn-tap ōe hō͘ siū-khì soah ;  Kóng-ōe sò-pō ōe kek-khí siū-khì , 2 Tì-hūi ê lâng ê chi̍h gâu kóng chai-bat ;  Gōng-lâng ê chhùi thò͘-chhut gû-gōng , 3 Iâ-hô-hoa ê ba̍k-chiu ta̍k só͘-chāi tī-teh ;  Hó-pháiⁿ lóng teh kàm-chhat , 4 Sûn-liông ê chi̍h sī oa̍h-miā ê chhiū ;  Nā ū koāi-biū--ê ,  chiū ōe sún-siong sim-sîn , 5 Gōng-lâng khòaⁿ-khin lāu-pē ê kàu-tok ;  Goān siū chek-pī-ê ,  tit-tio̍h kiàn-sek , 6 Gī-lâng ê chhù-lāi ū chōe-chōe châi-pó ;  Pháiⁿ-lâng sò͘-thàn--ê ,  sī chòe i ê hām-hāi , 7 Tì-hūi ê lâng ê chhùi-tûn pò-iông chai-bat ;  Gōng-lâng ê sim lóng bô án-ni , 8 Pháiⁿ-lâng hiàn-chè sī Iâ-hô-hoa só͘ iàm-ò͘ⁿ ;  Chèng-ti̍t ê lâng kî-tó sī I só͘ hoaⁿ-hí , 9 Pháiⁿ-lâng ê lō͘ sī Iâ-hô-hoa só͘ iàm-ò͘ⁿ ;  To̍k-to̍k tui-jip kong-gī-ê ,  chiū tit I thiàⁿ , 10 Pàng-sak chiàⁿ-lō͘-ê ,  beh siū tāng-tāng ê chek-hoa̍t ;  Oàn-hūn chek-pī-ê ,  beh tì-kàu sí-bô , 11 Im-hú kap Bia̍t-bô lóng tī Iâ-hô-hoa ê ba̍k-chiu-chêng ;  Hô-hòng sè-kan lâng ê sim ah?12 Bú-bān ê lâng m̄-ài siū chek-pī ,  Iā bô beh chiū-kūn tì-hūi ê lâng , 13 Khoài-lo̍k ê sim ōe hō͘ bīn chhiò-chhiò ;  Sim nā iu-būn ,  ōe sún-siong sim-sîn , 14 Chhang-miâ ê lâng ê sim chhē chai-bat ;  Gōng-lâng ê chhùi it-bī hò͘ⁿ gû-gōng , 15 Khùn-khó͘ ê lâng ê ji̍t-chí lóng ū chai-ē ;  Sim khoài-lo̍k ê lâng iân-sia̍h bô tn̄g , 16 Hó-gia̍h iā ū khòa-lū ;  M̄-ta̍t-tio̍h sòng-hiong lâi kèng-ùi Iâ-hô-hoa , 17 Chia̍h chhài-soe ,  tāi-ke saⁿ-thiàⁿ ,  Iâⁿ-kè chia̍h pûi ê gû-á ,  tāi-ke saⁿ oàn-hūn , 18 Pháiⁿ sèng-tē ê lâng jiá-khí oan-ke ;  Bô khoài-khoài siū-khì ê lâng ōe hō͘ saⁿ-chiⁿ soah , 19 Pìn-tōaⁿ ê lâng ê lō͘ sī chhin-chhiūⁿ chhì-phè ê lî-pa ;  Chèng-ti̍t ê lâng ê lō͘ chiâⁿ-chòe tōa-lō͘ , 20 Tì-hūi ê kiáⁿ hō͘ lāu-pē hoaⁿ-hí ;  Gōng-lâng khòaⁿ-khin i ê lāu-bú , 21 Bû-ti ê lâng lia̍h gû-gōng chòe hoaⁿ-hí ;  Bêng-lí ê lâng chiàu chèng-ti̍t lâi kiâⁿ , 22 Bô saⁿ-kap chham-siông ,  só͘ kè-bô͘ ōe sit-pāi ;  Bô͘-sū chōe-chōe ,  só͘ kè-bô͘ ōe chiâⁿ , 23 Lâng ê chhùi ìn-tap ha̍p-gî ,  chiū ōe hoaⁿ-hí ;  Ha̍p-sî ê ōe hó kàu cháiⁿ-iūⁿ!24 Tì-hūi ê lâng ū oa̍h-miā ê lō͘ lâi chiūⁿ-khì ,  Tit-tio̍h lī-khui tī ē-tóe ê im-hú , 25 Iâ-hô-hoa beh thiah-húi kiau-ngō͘ ê lâng ê chhù ,  Beh an-tiāⁿ kóaⁿ-hū ê tōe-kài , 26 Pháiⁿ ê kè-bô͘ sī Iâ-hô-hoa só͘ iàm-ò͘ⁿ ;  Nā-sī hó ê ōe sī chheng-kiat , 27 Tham-châi-ê ,  hām-hāi ka-kī ê ke ,  Oàn-hūn pò͘-lō͘ ê ,  tit-tio̍h oa̍h , 28 Gī-lâng ê sim siūⁿ-liáu chiah ìn ;  Pháiⁿ-lâng ê chhùi thò͘-chhut pháiⁿ-tāi , 29 Iâ-hô-hoa lī-khui pháiⁿ-lâng hn̄g-hn̄g ;  Chóng-sī I thiaⁿ gī-lâng ê kî-tó , 30 Ba̍k-chiu ê kng-bêng hō͘ sim hoaⁿ-hí ;  Hó siau-sit ōe lūn-te̍k kut , 31 Thiaⁿ-thàn oa̍h-miā ê chek-pī ê ,  Beh khiā-khí tī tì-hūi ê lâng ê tiong-kan , 32 M̄ thiaⁿ kéng-kài-ê ,  sī khòaⁿ-khin ka-kī ;  Chóng-sī thiaⁿ-thàn chek-pī-ê ,  chiū tit-tio̍h kiàn-sek , 33 Kèng-ùi Iâ-hô-hoa sī tì-hūi ê kà-sī ;  Khiam-pi chiū-sī êng-kng ê tāi-seng , 
