1 Hó miâ-siaⁿ khah iâⁿ-kè tōa hoat-châi ;  Un-hūi khah-hó kim-gûn , 2 Hó-gia̍h sòng-hiong saⁿ óng-lâi ;  Lóng sī Iâ-hô-hoa só͘ chhòng-chō , 3 Thong-ta̍t ê lâng khòaⁿ-kìⁿ chai-ē chiū siám-bih ;  Gōng-ti̍t ê lâng chìn-chêng khì siū chai-hāi , 4 Khiam-pi kèng-ùi Iâ-hô-hoa ê pò-siúⁿ ,  Chiū-sī hó-gia̍h ,  chun-kùi ,  oa̍h-miā , 5 Koāi-phiah ê lâng ê lō͘ ,  ū chhì-phè kap lô-bāng ;  Pó-siú i ê lêng-hûn--ê ,  chiū lī-khui i hn̄g-hn̄g , 6 Kàu-ióng gín-ná tio̍h ēng ha̍p-gî ê hoat ,  Chiū i kàu-lāu iā bô oai-chhoa̍h , 7 Hó-gia̍h--ê koán-hat sòng-hiong lâng ;  Khiàm-chè-ê chòe chè-chú ê chhe-ēng , 8 Chai-chèng chōe-ok--ê ,  beh siu chai-ē ;  I siū-khì ê koáiⁿ beh hòe-tû , 9 Hó-sim ê lâng beh tit-tio̍h hok-khì ;  In-ūi chiong i ê bí-niû pun hō͘ sòng-hiong lâng , 10 Kóaⁿ-chhut bú-bān ê lâng chiū bô saⁿ-chiⁿ ;  Oan-ke kap lêng-jio̍k iā beh soah , 11 Ài chheng-khì sim-koaⁿ ê lâng ,  In-ūi i kóng un-tián ê ōe ,  ông beh chòe i ê pêng-iú , 12 Iâ-hô-hoa ê ba̍k-chiu khòaⁿ-kò͘ chhang-miâ ê lâng ;  Chóng-sī I pāi-hoāi kóng kan-chà ê lâng ê giân-gú , 13 Pîn-tōaⁿ ê lâng kóng ,  Ū sai tī gōa-bīn ,  Góa tī ke-lō͘--ni̍h beh siū hāi-sí , 14 Îm-hū ê chhùi sī chhim-khiⁿ ;  Iâ-hô-hoa só͘ iàm-ò͘ⁿ--ê beh poa̍h-lo̍h tī hit lāi-bīn , 15 Gû-gōng pa̍k-tîⁿ tī gín-ná ê sim-lāi ;  Nā-sī kàu-tok ê koáiⁿ-á kóaⁿ i lī-khui hn̄g-hn̄g , 16 Khi-hū sòng-hiong lâng ,  lâi lī-ek ka-kī ,  Koh sàng lé-mi̍h hō͘ hó-gia̍h lâng-ê ,  lóng tì-kàu khiàm-kheh , 17 Lí tio̍h àⁿ hī-khang thiaⁿ tì-hūi ê lâng ê ōe ;  choan-sim tī góa ê chai-bat , 18 Nā chûn tī lí ê sim ,  tiàu tī lí ê chhùi-tûn ,  Che chiū-sī hó , 19 Góa kin-á-ji̍t tiâu-tî ēng che chí-sī lí ,  Ūi-tio̍h beh hō͘ lí óa-khò Iâ-hô-hoa , 20 Kè-e̍k kap chai-bat ê hó-sū ,  Góa kiám bô siá hō͘ lí mah?21 Hō͘ lí chai chin-lí ê ōe ê khak-si̍t ;  Hō͘ lí thang ēng chin ê ōe hê-hok chhe lí ê , 22 M̄-thang chhiúⁿ-kiap sòng-hiong lâng ê mi̍h ,  in-ūi i sòng-hiong ;  Iā m̄-thang tī siâⁿ-mn̂g-kháu khi-hū khùn-khó͘ ê lâng , 23 In-ūi Iâ-hô-hoa beh thòe i sin-oan ;  Chhiúⁿ-toa̍t in ê ,  Iâ-hô-hoa beh chhiúⁿ-toa̍t hiah ê lâng ê sìⁿ-miā , 24 Khoài siū-khì ê lâng ,  m̄-thang kap i kau-pôe ;  Tōa siū-khì ê lâng ,  bo̍h-tit kap i óng-lâi , 25 Kiaⁿ-liáu lí o̍h i ê só͘-kiâⁿ ,  Ka-kī hām-lo̍h tī lô-bāng , 26 Lí m̄-thang chòe hit-hō kā lâng tah-èng ê ,  Á-sī kā khiàm-chîⁿ-ê chòe pó-jīn , 27 Lí nā bô thang hêng ,  Kiaⁿ-liáu lâng ōe lâi giâ lí teh khùn ê bîn-chhn̂g , 28 Chá-sî lí ê chó͘-kong só͘ li̍p ê tōe-kài ,  Lí m̄-thang chhian-sóa , 29 Lí ū khòaⁿ-kìⁿ lâng un-khûn pān tāi-chì ê bô? i beh khiā tī ông ê bīn-chêng ,  Bô beh khiā tī hā-chiān ê lâng ê bīn-chêng , 
