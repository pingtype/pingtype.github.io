1 Í-su-la̍h kî-tó ,  jīn-chōe ,  thî-khàu ,  phak tī Siōng-tè tiān-chêng ê sî ,  ū tùi Í-sek-lia̍t tiong lâi ê lâm-lú gín-ná chū-chi̍p i hia ,  chiâⁿ tōa-hōe ,  Peh-sìⁿ khàu kàu chin-chhám , 2 sio̍k Í-lân ê hō͘-è ,  Iâ-iat ê kiáⁿ ,  Sī-ka-nî ,  ìn Í-su-la̍h kóng ,  Goán tī chit ê só͘-chāi ê peh-sìⁿ tiong chhōa gōa-pang lâng ê cha-bó͘-kiáⁿ chòe-bó͘ ,  kan-hoān lán ê Siōng-tè ;  chóng-sī Í-sek-lia̍t lâng tī chit ê sū iáu-kú ū thang ǹg-bāng , 3 Taⁿ tio̍h kap lán ê Siōng-tè li̍p-iok ,  chiong chiah ê bó͘ kap in só͘-siⁿ-ê ,  lóng hō͘ in chhut-khì ,  chiàu góa ê chú kap hiah-ê in-ūi Siōng-tè ê bēng-lēng ngia̍uh-ngia̍uh-chhoah ê lâng só͘ gī-tiāⁿ-ê ,  chiàu lu̍t-hoat lâi kiâⁿ ; 4 Lí khí-lâi ,  in-ūi chit ê sū sī lí só͘ eng-kai pān-ê ;  goán beh pang-chān lí ,  lí tio̍h hó-táⁿ lâi chòe i , 5 Í-su-la̍h chiū khí-lâi ,  hō͘ chè-si hiah ê thâu-lâng ,  kap Lī-bī lâng ,  kap Í-sek-lia̍t chèng-lâng chiù-chōa ,  beh chiàu chit ê ōe khì kiâⁿ ;  in chiū chiù-chōa , 6 Í-su-la̍h chiū tùi Siōng-tè ê tiān-chêng khí-lâi ,  ji̍p Í-lī-a-si̍t ê kiáⁿ Iok-hap-lân ê chhù ,  kàu hia bô chia̍h piáⁿ ,  bô lim chúi ;  in-ūi i ūi-tio̍h siū-lia̍h tò-lâi ê lâng só͘ hoān ê chōe ,  lâi pi-siong , 7 In soan-pò͘ tī piàn Iû-tāi kap Iâ-lō͘-sat-léng siū-lia̍h tò-lâi ê lâng ,  kah in lóng chū-chi̍p tī Iâ-lō͘-sat-léng , 8 Kìⁿ-nā bô thàn hiah ê siú-léng kap tiúⁿ-ló só͘ gī-tiāⁿ ,  saⁿ-ji̍t-lāi bô-lâi--ê ,  chiū beh chhau i só͘ ū ê gia̍p ,  beh kek i chhut siū-lia̍h tò-lâi ê lâng ê hōe , 9 Tùi án-ni Iû-tāi kap Piān-ngá-bín chèng-lâng saⁿ-ji̍t-lāi lóng chū-chi̍p tī Iâ-lō͘-sat-léng ;  hit-ji̍t sī káu-ge̍h jī-cha̍p ji̍t ;  chèng-lâng lóng chē tī Siōng-tè tiān-chêng khoan-khoah ê só͘-chāi ;  in-ūi chit ê sū ,  koh in-ūi lo̍h tōa-hō͘ ,  chiū ngia̍uh-ngia̍uh-chhoah , 10 Chè-si Í-su-la̍h khí-lâi ,  kā in kóng ,  Lín ū chōe ,  lín chhōa gōa-pang ê cha-bó͘-kiáⁿ chòe bó͘ ,  ke-thiⁿ Í-sek-lia̍t lâng ê chōe , 11 Taⁿ tio̍h ǹg Iâ-hô-hoa ,  lín lia̍t-chó͘ ê Siōng-tè ,  jīn-chōe ,  kiâⁿ I só͘ hoaⁿ-hí-ê ,  ka-kī hun-piat lī-khui chiah ê kok ê peh-sìⁿ ,  kap gōa-pang ê cha-bó͘-kiáⁿ , 12 Hōe-chiòng lóng tōa-siaⁿ ìn kóng ,  Chiàu lí só͘ kóng koan-hē goán-ê ,  goán beh kiâⁿ i , 13 Chóng-sī peh-sìⁿ chin-chōe ,  koh tú-tio̍h tōa-hō͘ ê sî ,  goán bōe-ōe khiā tī gōa-bīn ,  che iā m̄-sī chi̍t-ji̍t nn̄g-ji̍t ê sū ,  in-ūi goán tī chit ê sū ū tōa-tōa hoān-chōe , 14 Taⁿ tio̍h ūi choân-hōe siat-li̍p lán ê siú-léng ,  kìⁿ-nā lán ê siâⁿ-tiong chhōa gōa-pang ê cha-bó͘-kiáⁿ--ê ,  tio̍h chiàu tiāⁿ-tio̍h ê kî lâi ;  hit ê siâⁿ ê tiúⁿ-ló sū-su tio̍h kap in lâi ;  ti̍t-kàu lán ê Siōng-tè ūi-tio̍h chit ê sū ê siū-khì siu tò-tńg , 15 to̍k-to̍k A-sat-hek ê kiáⁿ Iok-ná-tan ,  Te̍k-óa ê kiáⁿ Ngá-hap-siā ,  hoán-tùi chit ê sū ;  koh ū Bí-su-lân ,  kap Lī-bī lâng Sa-pí-thài chàn-sêng in , 16 Siū-lia̍h tò-lâi ê lâng án-ni kiâⁿ ,  Chè-si Í-su-la̍h kap cho̍k-tiúⁿ kúi-nā lâng ,  chiàu in ê chong-cho̍k ,  lóng chiàu in ê miâ siū-phài ;  tī cha̍p-ge̍h chhoe-it ji̍t in saⁿ-kap chē ,  cha-chhat chit ê sū , 17 Kàu chiaⁿ-ge̍h chhoe-it ,  kìⁿ-nā chhōa gōa-pang ê cha-bó͘-kiáⁿ--ê chiah bêng-pe̍k hit ê sū , 18 Tī chè-si kiáⁿ-sun-tiong chhâ-chhut chhōa gōa-pang ê cha-bó͘-kiáⁿ ê ,  chiū-sī Iok-sat-tap ê kiáⁿ Iâ-su-a ê ke ,  kap i ê hiaⁿ-tī Má-se-ngá ,  Í-lī-í-siā ,  Ngá-li̍p ,  Ki-tāi-lī , 19 In chiū khan-chhiú kiat-bêng beh lî in ê bó͘ ,  in-ūi hoān-chōe ;  chiū hiàn iûⁿ-kûn-tiong chi̍t chiah mî-iûⁿ-káng ,  lâi sio̍k-chōe , 20 Im-be̍k ê kiáⁿ-sun-tiong ,  ū Hap-ná-nî Se-pa-tē-ngá , 21 Hap-lîm ê kiáⁿ-sun-tiong ,  ū Má-se-ngá ,  Í-lī-ngá ,  Sī-má-ngá ,  Iâ-iat O͘-se-ngá , 22 Pa-si-hō͘-jíⁿ ê kiáⁿ-sun-tiong ,  ū Í-lī-iok-nái ,  Má-se-ngá ,  Í-si̍t-má-lī ,  Ná-thán-gia̍p ,  Iok-sat-poa̍t ,  Í-lī-a-sat , 23 Lī-bī lâng tiong ,  ū Iok-sat-poa̍t ,  Sī-múi ,  Ki-la̍h-ngá ,  Ki-la̍h-ngá chiū-sī Ki-lī-tha ;  koh ū Pí-tha-hi-ngá ,  Iû-tāi ,  Í-lī-í-siā , 24 Chhiùⁿ-koa ê lâng ê tiong-kan ,  ū Í-lī-a-si̍t ,  Kò͘-mn̂g ê lâng ê tiong-kan ū Sa-liông ,  Thê-liân ,  O͘-lī , 25 Í-sek-lia̍t lâng Pa-lio̍k ê kiáⁿ-sun tiong ,  ū La̍h-bí ,  Iâ-se-ngá ,  Má-ki-ngá ,  Bí-ngá-bîn ,  Í-lī-a-sat ,  Má-ki-ngá ,  Pí-ná-ngá , 26 Í-lân ê kiáⁿ-sun tiong ,  ū Má-tha-nî ,  Sat-ka-lī-a ,  Iâ-iat ,  Ap-tí ,  Iâ-lī-boa̍t ,  Í-lī-ngá , 27 Sat-thó͘ ê kiáⁿ-sun tiong ,  ū Í-lī-iok-nái ,  Í-lī-a-si̍t ,  Má-tha-nî ,  Iâ-lī-boa̍t ,  Sat-poa̍t ,  A-se-sat , 28 Bí-pài ê kiáⁿ-sun tiong ,  ū Iok-hap-lân ,  Hap-ná-nî-ngá ,  Sat-pài ,  A-le̍k , 29 Pa-nî ê kiáⁿ-sun tiong ,  ū Bí-su-lân ,  Má-lo̍k ,  A-tāi-ngá ,  Ngá-su̍t ,  Sī-ap ,  Iâ-lī-boa̍t , 30 Pa-hap-mô͘-ap ê kiáⁿ-sun tiong ,  ū A-tí-ná ,  Ki-la̍h ,  Pí-ná-ngá ,  Má-se-ngá ,  Má-tha-nî ,  Pí-sat-lia̍t ,  Pin-lōe ,  Má-ná-se , 31 Hap-lîm ê kiáⁿ-sun tiong ,  ū Í-lī-í-siā ,  I-si-ngá ,  Má-ki-ngá ,  Sī-má-ngá ,  Se-biān ; 32 Piān-ngá-bín ,  Má-lo̍k ,  Sī-má-lī-ngá , 33 Hap-sūn ê kiáⁿ-sun tiong ,  ū Má-te̍k-nái ,  Má-ta̍t-tha ,  Sat-poa̍t ,  Í-lī-hoat-lia̍t ,  Iâ-lī-mái ,  Má-ná-se ,  Sī-múi , 34 Pa-nî ê kiáⁿ-sun tiong ,  ū Má-tāi ,  Àm-lân ,  O͘-ek ; 35 Pí-ná-ngá ,  Pí-tí-ngá ,  Ki-lo̍k ; 36 Óa-nî-ngá ,  Bí-lī-boa̍t ,  Í-lī-a-si̍t ; 37 Má-tha-nî ,  Má-te̍k-nái ,  Ngá-sò ; 38 Pa-nî ,  Pin-lōe ,  Sī-múi ; 39 Sī-lī-bí-ngá ,  Ná-tan ,  A-tāi-ngá ; 40 Má-ná-tí-pài ,  Sa-sài ,  Sa-nāi ; 41 A-sat-lī ,  Sī-lī-bí-ngá ,  Sī-má-lī-ngá ; 42 Sa-liông ,  A-má-lī-ngá ,  Iok-sek , 43 Nî-pho ê kiáⁿ-sun tiong ,  ū Iâ-lī ,  Má-tha-thê-ngá ,  Sat-poa̍t ,  Se-pí-ná ,  Ngá-tāi ,  Iok-jíⁿ ,  Pí-ná-ngá , 44 Chiah ê lâng lóng chhōa gōa-pang lâng ê cha-bó͘-kiáⁿ chòe-bó͘ ;  kî-tiong iā ū lâng tùi chiah ê cha-bó͘-kiáⁿ siⁿ kiáⁿ-jî , 
