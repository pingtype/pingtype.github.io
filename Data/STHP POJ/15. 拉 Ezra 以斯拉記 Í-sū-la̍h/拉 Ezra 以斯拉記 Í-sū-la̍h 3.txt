1 Kàu tē-chhit ge̍h ,  Í-sek-lia̍t lâng í-keng khiā-khí in hiah ê siâⁿ ,  hit-sî peh-sìⁿ chhin-chhiūⁿ chi̍t-lâng chū-chi̍p tī Iâ-lō͘-sat-léng , 2 Iok-sat-tap ê kiáⁿ Iâ-su-a ,  kap i ê hiaⁿ-tī hiah ê chè-si ,  kap Sat-la̍h-thiat ê kiáⁿ Só͘-lô-pa-pek ,  kap i ê hiaⁿ-tī ,  lóng khí-lâi khí Í-sek-lia̍t Siōng-tè ê tôaⁿ ,  thang hiàn sio-chè tī hí(**hit) téng-bīn ,  chiàu Siōng-tè ê lô͘-po̍k Mô͘-se lu̍t-hoat ê chheh só͘ kì-chài ê , 3 In khí-tôaⁿ tī pún-kū ê ūi ,  in-ūi kiaⁿ hiah ê kok ê peh-sìⁿ ;  koh tī hí(**hit) téng-bīn hiàn sio-chè hō͘ Iâ-hô-hoa ,  chiū-sī chá-khí ê-hng ê sio-chè , 4 Iā siú tah-liâu-á choeh ,  chiàu só͘ kì-chài ê ;  koh hiàn ta̍k-ji̍t ê sio-chè ,  chiàu in ê siàu-gia̍h ,  chiàu tiāⁿ-tio̍h ê lē ,  chhin-chhiūⁿ ta̍k-ji̍t só͘ eng-kai-tio̍h ê , 5 Jiân-āu hiàn chiàu-siông ê sio-chè ,  kap múi-ge̍h chhoe-it ê chè ,  í-ki̍p Iâ-hô-hoa hun-piat chòe-sèng ê choeh-kî ê chè ;  koh hiàn ta̍k-lâng kam-sim hoaⁿ-hí hiàn ê chè hō͘ Iâ-hô-hoa , 6 Tùi chhit-ge̍h chhoe-it khí ,  in hiàn sio-chè hō͘ Iâ-hô-hoa ,  Chóng-sī Iâ-hô-hoa tiān ê tōe-ki ,  iáu-bē hē , 7 In koh ēng gûn hō͘ chio̍h-chhiūⁿ ,  ba̍k-chhiūⁿ ;  ēng lim-chia̍h ê mi̍h ,  kap iû ,  hō͘ Se-tùn lâng ,  Chhui-lô lâng ,  hō͘ in chiong pek-hiuⁿ-chhiū tùi Lī-pa-lùn ūn kàu hái kàu Iok-phàⁿ ;  sī chiàu Pho-su ông Kó͘-lia̍t só͘ ún-chún--ê , 8 In kàu Iâ-lō͘-sat-léng Siōng-tè ê tiān hia ,  tē-jī nî jī-ge̍h ,  Sat-la̍h-thiat ê kiáⁿ Só͘-lô-pa-pek ,  Iok-sat-tap ê kiáⁿ Iâ-su-a ,  kap kî-û ê hiaⁿ-tī ,  chiū-sī chè-si ,  kap Lī-bī lâng ,  kap it-chhè tùi siū-lia̍h ê tiong-kan tò-lâi Iâ-lō͘-sat-léng ê lâng ,  lóng khí-chhiú ,  phài Lī-bī lâng ,  tùi jī-cha̍p hè í-chiūⁿ ,  tok-kang khí Iâ-hô-hoa ê tiān , 9 Tùi án-ni Iâ-su-a ,  kap i ê kiáⁿ kap hiaⁿ-tī ,  Kah-bia̍t kap i ê kiáⁿ ,  Iû-tāi ê kiáⁿ-sun ,  kap Hi-ná-ta̍t ê kiáⁿ ,  kap in ê kiáⁿ ,  in ê hiaⁿ-tī Lī-bī lâng ,  lóng khí-lâi ,  tok-lí hiah ê tī Siōng-tè ê tiān chòe-kang ê lâng , 10 Khí-chhù sai-hū hē Iâ-hô-hoa tiān ê tōe-ki ê sî ,  chè-si chhēng lé-ho̍k kia̍h hō-thâu ,  A-sat ê kiáⁿ-sun Lī-bī lâng the̍h lâ-poa̍h ,  lóng khiā-teh beh o-ló Iâ-hô-hoa ,  chiàu Í-sek-lia̍t ông Tāi-pi̍t só͘ tiāⁿ-tio̍h ê lē , 11 In ū-ê chhiùⁿ ū-ê hô ,  o-ló kám-siā Iâ-hô-hoa ,  kóng ,  In-ūi I sī hó ,  I éng-oán si chû-ài hō͘ Í-sek-lia̍t ,  In o-ló Iâ-hô-hoa ê sî ,  chèng peh-sìⁿ tōa-siaⁿ hoah ,  in-ūi Iâ-hô-hoa tiān ê tōe-ki í-keng hē-teh , 12 Chóng-sī ū chōe-chōe chè-si ,  Lī-bī lâng ,  cho̍k-tiong ê lāu-tōa ,  chiū-sī bat khòaⁿ-kìⁿ chêng ê tiān hiah ê lāu-lâng ,  taⁿ chhin-ba̍k khòaⁿ-kìⁿ hē chit keng tiān ê tōe-ki ,  chiū tōa-siaⁿ thî-khàu ;  iā chōe-chōe lâng ūi-tio̍h hoaⁿ-hí tōa-siaⁿ hoah , 13 Tì-kàu peh-sìⁿ bōe-ōe hun-piat hoaⁿ-hí hoah ê siaⁿ kap peh-sìⁿ thî-khàu ê siaⁿ ;  in-ūi peh-sìⁿ tōa-siaⁿ hoah ê siaⁿ hō͘ hit ê siaⁿ thiaⁿ kàu chin-hn̄g , 
