1 Hi-se-ka chē-ūi ê sî ,  jī-cha̍p-gō͘ hè ,  tī Iâ-lō͘-sat-léng chòe ông kiōng jī-cha̍p-káu nî ,  I ê lāu-bú miâ kiò A-pí-ngá ,  sī Sat-ka-lī-ngá ê cha-bó͘-kiáⁿ , 2 I kiâⁿ Iâ-hô-hoa só͘ khòaⁿ-chòe hó ê sū ,  chiàu i ê chó͘ Tāi-pi̍t it-chhè só͘ kiâⁿ-ê , 3 Tī goân--nî chiaⁿ-ge̍h ,  khui Iâ-hô-hoa tiān ê mn̂g ,  siu-lí i , 4 I tiàu hiah ê chè-si kap Lī-bī lâng lâi ,  chū-chi̍p tī tang--sì khoah ê só͘-chāi , 5 kā in kóng ,  Lī-bī lâng ah ,  tio̍h thiaⁿ góa kóng ;  taⁿ lín tio̍h chheng-khì ka-kī ,  iā tio̍h chheng-khì Iâ-hô-hoa lín lia̍t-chó͘ ê Siōng-tè ê tiān ,  tùi sèng-só͘ piàⁿ-chhut hiah ê ù-òe , 6 In-ūi lán ê lia̍t-chó͘ ū hoān-chōe ,  kiâⁿ Iâ-hô-hoa lán ê Siōng-tè só͘ khòaⁿ-chòe pháiⁿ ê sū ,  li-khui I ,  oa̍t-tńg i ê bīn ,  pōe Iâ-hô-hoa khiā-khí ê só͘-chāi , 7 In koh koaiⁿ-só léng-lông ê mn̂g ,  phah-sit teng-hé ,  bô tī sèng-só͘ sio-hiuⁿ ,  hiàn sio-chè ,  hō͘ Iâ-hô-hoa Í-sek-lia̍t ê Siōng-tè , 8 Só͘-í Iâ-hô-hoa siū-khì lîm-kàu Iû-tāi kap Iâ-lō͘-sat-léng ,  hō͘ in phiau-liû ,  hō͘ lâng gông-ngia̍h ,  thí-chhiò ,  chhin-chhiūⁿ lín chhin-ba̍k só͘ khòaⁿ-kìⁿ ê , 9 In-ūi án-ni goán ê pē-kong siū to thâi ,  goán ê kiáⁿ ,  cha-bó͘-kiáⁿ ,  kap goán ê bó͘ ,  iā hō͘ lâng lia̍h-khì , 10 Taⁿ góa ê sim beh kap Iâ-hô-hoa Í-sek-lia̍t ê Siōng-tè li̍p-iok ,  hō͘ I ê tōa siū-khì oa̍t-tńg lī-khui lán , 11 Góa chiah ê kiáⁿ ah ,  taⁿ m̄-thang pîn-tōaⁿ ,  in-ūi Iâ-hô-hoa kéng lín khiā tī I ê bīn-chêng ho̍k-sāi I ,  tam-tng chit-jīm sio-hiuⁿ hō͘ I , 12 Tùi án-ni ,  Lī-bī lâng Ko-hat cho̍k A-má-sài ê kiáⁿ Má-hap ,  A-sat-lī-ngá ê kiáⁿ Iok-jíⁿ ,  Bí-la̍h-lī cho̍k A-pek-tí ê kiáⁿ Ki-sū ,  Iâ-hap-lī-le̍k ê kiáⁿ A-sat-lī-ngá ,  Kek-sūn cho̍k Sin-má ê kiáⁿ Iok-a ,  Iok-a ê kiáⁿ I-tiān ; 13 Í-lī-sat-hoán ê cho̍k Sin-lī kap Iâ-lī ,  A-sat cho̍k Sat-ka-lī-ngá ,  kap Má-thàm-ngá ; 14 Hi-bān cho̍k Iâ-iat kap Sī-múi ,  Iâ-tō͘-tùn cho̍k Sī-má-ngá kap O͘-siat ,  lóng khí-lâi ; 15 chū-chi̍p in ê hiaⁿ-tī ,  chheng-khì ka-kī ,  chiàu ông thàn Iâ-hô-hoa ê ōe só͘ bēng-lēng ê ,  ji̍p-khì sóe-chheng Iâ-hô-hoa ê tiān , 16 Chè-si ji̍p Iâ-hô-hoa tiān ê lāi-bīn beh sóe-chheng--i ,  chiong Iâ-hô-hoa tiān-lāi só͘-ū ê ù-òe tòa--chhut-khì kàu Iâ-hô-hoa tiān ê īⁿ ;  Lī-bī lâng chih--i ,  tòa-khì gōa-bīn kàu Khip-lûn khoe , 17 Tùi chiaⁿ-ge̍h chhoe-it ji̍t khí-chhiú kiâⁿ chheng-khì ê sū ,  hit ge̍h ê chhoe-poeh ji̍t chiah kàu Iâ-hô-hoa ê léng-lông ,  poeh-ji̍t kú chheng-khì Iâ-hô-hoa ê tiān ,  kàu chiaⁿ-ge̍h cha̍p-la̍k ji̍t chiū bêng-pe̍k , 18 Tùi án-ni in ji̍p khì kìⁿ Hi-se-ka ông kóng ,  Goán í-keng chiong Iâ-hô-hoa ê kui keng tiān ,  kap sio-chè ê tôaⁿ ,  í-ki̍p i ê khì-kū ,  pâi-lia̍t piáⁿ ê toh ,  kap i ê khì-kū ,  lóng sóe-chheng , 19 Koh A-hap-su ông chē-ūi hoān-chōe ê sî só͘ khì-sak ê khì-kū ,  goán lóng pī-pān ,  koh chheng-khì i ,  Khòaⁿ ah ,  taⁿ lóng tī Iâ-hô-hoa ê tôaⁿ-chêng , 20 Hi-se-ka ông thàu-chá khí-lâi ,  chū-chi̍p siâⁿ-lāi ê siú-léng ,  lóng chiūⁿ Iâ-hô-hoa ê tiān , 21 In khan chhit chiah gû-káng ,  chhit chiah iûⁿ-káng ,  chhit chiah mî-iûⁿ-á ,  chhit chiah soaⁿ-iûⁿ-káng ,  beh ūi kok ,  ūi Sèng-só͘ ,  ūi Iû-tāi ,  hiàn chòe sio̍k-chōe ê chè ,  Ông bēng-lēng A-lûn ê kiáⁿ-sun hiah ê chè-si ,  hiàn--in tī Iâ-hô-hoa ê tôaⁿ , 22 In chiū thâi gû-káng ,  chè-si chih hit ê huih ,  hiù tī tôaⁿ--nih ;  iā thâi iûⁿ-káng ,  ēng huih hiù tī tôaⁿ--nih ;  koh thâi mî-iûⁿ-á ,  iā ēng huih hiù tī tôaⁿ--nih ; 23 ēng hiah ê chòe sio̍k-chōe-chè ê soaⁿ-iûⁿ-káng ,  khan kàu ông kap hōe-chiòng ê bīn-chêng ,  in chiū hōaⁿ-chhiú tī hí(**hit) téng-bīn , 24 Chè-si thâi--i ,  ēng in ê huih chòe sio̍k-chōe ê chè tī tôaⁿ--nih ,  ūi Í-sek-lia̍t chèng-lâng sio̍k-chōe ;  in-ūi ông bēng-lēng tio̍h ēng sio-chè ,  kap sio̍k-chōe-chè ūi Í-sek-lia̍t chèng-lâng lâi hiàn , 25 Ông koh phài Lī-bī lâng tī Iâ-hô-hoa ê tiān the̍h poa̍t ,  sek ,  khîm ,  chiàu Tāi-pi̍t ,  kap ông ê sian-kiàn Ka-tek ,  kap sian-ti Ná-tan ,  só͘ bēng-lēng--ê ;  in-ūi Iâ-hô-hoa ū thok-tiōng I hiah ê sian-ti bēng-lēng in án-ni , 26 Lī-bī lâng the̍h Tāi-pi̍t ê ga̍k-khì ,  chè-si kia̍h hō-thâu ,  saⁿ-kap teh khiā , 27 Hi-se-ka bēng-lēng hiàn sio-chè tī tôaⁿ--nih ,  sio-chè chi̍t-ē hiàn ,  chiū chhiùⁿ o-ló Iâ-hô-hoa ê koa ,  ēng hō-thâu ,  koh ēng Í-sek-lia̍t ông Tāi-pi̍t ê ga̍k-khì lâi hô[hō] i , 28 Hōe-chiòng lóng kèng-pài ,  chhiùⁿ-koa--ê chhiùⁿ--i ,  pûn hō-thâu--ê pûn i ;  án-ni kàu sio-chè hiàn bêng-pe̍k , 29 Hiàn bêng-pe̍k ,  ông kap it-chhè saⁿ-kap tī-teh ê lâng ,  lóng àⁿ-thâu kèng-pài , 30 Hi-se-ka ông kap hiah ê siú-léng ,  koh bēng-lēng Lī-bī lâng ēng Tāi-pi̍t kap sian-kiàn A-sat ê si ,  o-ló Iâ-hô-hoa ;  in chiū hoaⁿ-hí ,  gîm-si o-ló ,  àⁿ-thâu kèng-pài , 31 Hi-se-ka chiū ìn kóng ,  Lín í-keng ka-kī hun-piat kui hō͘ Iâ-hô-hoa ,  tio̍h kūn-chêng lâi tòa chè-mi̍h kap siā-un-chè kàu Iâ-hô-hoa ê tiān ;  hōe-chiòng chiū tòa chè-mi̍h kap siā-un-chè lâi ;  kìⁿ-nā kam-sim lo̍k-ì--ê iā tòa sio-chè lâi , 32 Hōe-chiòng só͘ hiàn sio-chè ê gia̍h ,  kè-kiōng gû-káng chhit-cha̍p chiah ,  iûⁿ-káng chi̍t-pah chiah ,  mî-iûⁿ-á nn̄g-pah chiah ,  chiah-ê lóng sī chòe sio-chè hiàn-hō͘ Iâ-hô-hoa--ê , 33 Koh ū hun-piat chòe-sèng ê mi̍h ,  gû-káng la̍k-pah chiah ,  mî-iûⁿ saⁿ-chheng chiah , 34 Chóng-sī chè-si siuⁿ-chió ,  bōe-ōe it-chīn pak hiah ê sio-chè cheng-siⁿ ê phê ,  só͘-í in ê hiaⁿ-tī Lī-bī lâng pang-chān in kàu hit ê tāi-chì bêng-pe̍k ,  koh thèng-hāu hiah ê chè-si ka-kī chheng-khì ;  in-ūi Lī-bī lâng sêng-sim ka-kī chheng-khì ,  iâⁿ-kè chè-si , 35 Sio-chè kap siā-un-chè ê iû ,  kap ta̍k-hō sio-chè só͘ phòe ê koàn-tiān ,  chin-chōe ,  Án-ni ,  Iâ-hô-hoa tiān-lāi ê sū chiàu chhù-sū pâi-lia̍t , 36 Hi-se-ka kap chèng peh-sìⁿ hoaⁿ-hí ,  in-ūi Siōng-tè thòe peh-sìⁿ só͘ pī-pān ê ,  in-ūi chit ê sū hut-jiân chiâⁿ , 
