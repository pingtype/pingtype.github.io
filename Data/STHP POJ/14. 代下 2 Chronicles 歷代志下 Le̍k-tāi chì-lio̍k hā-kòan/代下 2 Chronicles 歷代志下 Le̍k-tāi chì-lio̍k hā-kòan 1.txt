1 Tāi-pi̍t ê kiáⁿ Só͘-lô-bûn kok-ūi kian-kò͘ ,  Iâ-hô-hoa i ê Siōng-tè kap i tī--teh ,  hō͘ i put-chí tōa heng-ōng , 2 Só͘-lô-bûn tùi Í-sek-lia̍t chèng-lâng kóng ,  chiū-sī chhian-chóng ,  pé-chóng ,  sím-phòaⁿ-si ,  í-ki̍p thong Í-sek-lia̍t ê siú-léng kap cho̍k-tiúⁿ , 3 Só͘-lô-bûn kap hōe-chiòng lóng khì kàu Ki-piàn ê soaⁿ-thâu-tôaⁿ ,  tī-hia ū Siōng-tè ê hōe-bō͘ ,  chiū-sī Iâ-hô-hoa ê lô͘-po̍k Mô͘-se tī khòng-iá só͘ chō--ê , 4 To̍k-to̍k Siōng-tè ê kūi ,  Tāi-pi̍t í-keng tùi Ki-lia̍t-iâ-lîm tòa i chiūⁿ-khì kàu Tāi-pi̍t thòe i pī-pān ê só͘-chāi ;  in-ūi i bat thòe i tah pò͘-pîⁿ tī Iâ-lō͘-sat-léng , 5 Koh Hō͘-ní ê sun ,  O͘-lī ê kiáⁿ ,  Pí-sat-lia̍t só͘ chō ê tâng-tôaⁿ iā tī-hia ,  tī Iâ-hô-hoa hōe-bō͘-chêng ;  Só͘-lô-bûn kap hōe-chiòng chiū-kūn i , 6 Só͘-lô-bûn chiūⁿ kàu Iâ-hô-hoa bīn-chêng ê tâng-tôaⁿ ,  chiū-sī tī hōe-bō͘ hia ,  hiàn sio-chè chi̍t-chheng tī hit téng-bīn , 7 Hit-mî Siōng-tè tùi Só͘-lô-bûn chhut-hiān ,  kā i kóng ,  Lí ài Góa siúⁿ-sù lí sím-mi̍h ,  lí thang kiû lah , 8 Só͘-lô-bûn tùi Siōng-tè kóng ,  Lí bat tùi góa ê lāu-pē Tāi-pi̍t tōa si chû-ài ,  koh hō͘ góa sòa-chiap i chòe ông , 9 Iâ-hô-hoa Siōng-tè ah ,  taⁿ kiû Lí kiâⁿ Lí só͘ èng-ún góa ê lāu-pē Tāi-pi̍t ê ōe ;  in-ūi Lí siat-li̍p góa chòe chit ê peh-sìⁿ ê ông ,  in chhin-chhiūⁿ tōe-chiūⁿ ê thô͘-soa chi̍t-iūⁿ , 10 Kiû Lí siúⁿ-sù góa tì-hūi chhang-miâ ,  hō͘ góa thang chhut-ji̍p tī chit ê peh-sìⁿ ê bīn-chêng ;  in-ūi chī-chūi ōe sím-phòaⁿ Lí hiah-tōa kok ê peh-sìⁿ ah?11 Siōng-tè tùi Só͘-lô-bûn kóng ,  Lí í-keng ū chit-hō sim ,  bô kiû hè-châi ,  hó-gia̍h ,  chun-kùi ,  kap lí ê tùi-te̍k ê sìⁿ-miā ,  iā bô kiû ka-kī tn̂g hè-siū ;  to̍k-to̍k ūi ka-kī kiû tì-hūi chhang-miâ ,  hō͘ lí thang sím-phòaⁿ Góa ê peh-sìⁿ ,  chiū-sī Góa siat-li̍p lí chòe in ê ông ê ; 12 só͘-í siúⁿ-sù lí tì-hūi chhang-miâ ;  Góa iā beh siúⁿ-sù lí hè-châi ,  hó-gia̍h ,  chun-kùi ;  tī lí í-chêng ê lia̍t-ông lóng bô ū án-ni ,  tī lí í-āu iā bô beh ū án-ni ê , 13 Tùi án-ni Só͘-lô-bûn tùi Ki-piàn soaⁿ-thâu-tôaⁿ hōe-bō͘-chêng tò-lâi Iâ-lō͘-sat-léng ,  chòe-ông koán-lí Í-sek-lia̍t , 14 Só͘-lô-bûn chū-chi̍p chiàn-chhia bé-peng ;  ū chiàn-chhia chi̍t-chheng sì-pah tiuⁿ ,  bé-peng chi̍t-bān nn̄g-chheng miâ ;  an-tì tī tún-chhia ê siâⁿ ,  iā kap ông tī Iâ-lō͘-sat-léng , 15 Ông tī Iâ-lō͘-sat-léng hō͘ kim-gûn chhin-chhiūⁿ chio̍h-thâu ,  hō͘ pek-hiuⁿ-chhiū chhin-chhiūⁿ pîⁿ-iûⁿ ê sng-châi-chhiū ,  in-ūi chin-chōe , 16 Só͘-lô-bûn só͘ ū ê bé sī tùi Ai-ki̍p lâi ê ;  chiū-sī ông ê seng-lí-lâng chi̍t-tīn chi̍t-tīn chiàu kè-chîⁿ bóe--lâi ê , 17 In tùi Ai-ki̍p bóe--lâi ê chhia ,  múi-tiuⁿ ta̍t gûn la̍k-pah sià-khek-le̍k ;  bé múi-phit chi̍t-pah gō͘-cha̍p ;  Hek-lêng chiah ê ông kap A-lân chiah ê ông lóng tùi in keng-chhiú chiàu án-ni tòa chhut-lâi , 
