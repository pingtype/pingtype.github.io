1 Iok-a-si chē-ūi ê sî ,  chhit-hè ,  tī Iâ-lō͘-sat-léng chòe ông le̍k-kè sì-cha̍p nî ,  I ê lāu-bú miâ kiò Se-pí-a ,  sī Pia̍t-sī-pa lâng , 2 Chè-si Iâ-hô-iâ-tāi tī-teh ê ji̍t ,  Iok-a-si kiâⁿ Iâ-hô-hoa só͘ khòaⁿ-chòe hó ê sū , 3 Iâ-hô-iâ-tāi kā i chhōa nn̄g ê bó͘ ,  i siⁿ-kiáⁿ cha-bó͘-kiáⁿ , 4 Āu-lâi Iok-a-si ū ì-sù beh siu-lí Iâ-hô-hoa ê tiān ; 5 chiū tiàu-chi̍p chè-si kap Lī-bī lâng ,  kā in kóng ,  Lín tio̍h khì Iû-tāi hiah ê siâⁿ ,  tùi Í-sek-lia̍t chèng-lâng tôe gûn ,  thang ta̍k-nî siu-lí lín ê Siōng-tè ê tiān ;  lín tio̍h kóaⁿ-kín pān-lí chit ê sū ,  Chóng-sī Lī-bī lâng bô kóaⁿ-kín , 6 Ông tiàu chè-si-thâu Iâ-hô-iâ-tāi lâi ,  kā i kóng ,  Lí siáⁿ-sū bô pek Lī-bī lâng tùi Iû-tāi kap Iâ-lō͘-sat-léng tòa gûn lâi ,  chiū-sī chiàu Iâ-hô-hoa ê lô͘-po̍k Mô͘-se ,  kap Í-sek-lia̍t ê hōe-chiòng ,  só͘ tiāⁿ-tio̍h tio̍h hiàn-chòe kan-chèng ê pò͘-pîⁿ ê lō͘-ēng-ê?7 In-ūi hit ê pháiⁿ hū-jîn-lâng A-tha-lī-ngá ê chèng-kiáⁿ bat thiah-húi Siōng-tè ê tiān ;  koh ēng Iâ-hô-hoa tiān-lāi hun-piat chòe-sèng ê mi̍h hiàn hō͘ hiah ê Pa-le̍k , 8 Tùi án-ni ông chhut bēng-lēng ,  in chiū chòe chi̍t ê kūi ,  hē tī Iâ-hô-hoa tiān ê mn̂g-gōa , 9 Koh soan-pò͘ Iû-tāi kap Iâ-lō͘-sat-léng ê peh-sìⁿ ,  tio̍h chiàu Siōng-tè ê lô͘-po̍k Mô͘-se tī khòng-iá bēng-lēng Í-sek-lia̍t lâng só͘ tiāⁿ-tio̍h tio̍h hiàn ê gûn ,  tòa lâi hō͘ Iâ-hô-hoa , 10 Chèng siú-léng kap chèng peh-sìⁿ lóng hoaⁿ-hí tòa lâi hiat tī kūi--nih ,  kàu oân-móa , 11 Lī-bī lâng tòa hit ê kūi ji̍p ông ê pān-kong-sek ,  in khòaⁿ-kìⁿ gûn chin-chōe ,  chiū ông ê su-kì kap chè-si-thâu ê úi-oân lâi ,  piàⁿ-khang hit ê kūi ,  āu-lâi ēng kūi koh hē tī goân-ūi ;  ji̍t-ji̍t án-ni chòe i ;  khioh gûn chin-chōe , 12 Ông kap Iâ-hô-iâ-tāi ēng gûn hō͘ chòe Iâ-hô-hoa tiān-lāi pān-sū ê lâng ;  in chiū chhiàⁿ chio̍h-chhiūⁿ ,  ba̍k-chhiūⁿ ,  siu-chéng Iâ-hô-hoa ê tiān ,  koh chhiàⁿ thih-kang ,  tâng-chhiūⁿ ,  lâi siu-lí Iâ-hô-hoa ê tiān , 13 chòe-kang ê lâng chòe in ê kang ,  hit ê kang chiū bêng-pe̍k ,  siu-lí Siōng-tè ê tiān chiàu kū ê khoán ;  koh hō͘ i chin kian-kò͘ , 14 Í-keng oân-kang ,  in chiū tòa só͘ chhun ê gûn ,  kàu ông kap Iâ-hô-iâ-tāi ê bīn-chêng ,  ēng i lâi chō khì-kū ,  chòe Iâ-hô-hoa tiān ê lō͘-ēng ,  chiū-sī ho̍k-sāi ê khì-kū ,  lâi hiàn sio-chè ;  koh chō sî ,  kap kim-gûn ê khì-kū ,  Tng Iâ-hô-iâ-tāi oa̍h-teh ê ji̍t ,  lâng siông-siông hiàn sio-chè tī Iâ-hô-hoa ê tiān , 15 Iâ-hô-iâ-tāi chiām-chiām lāu ,  ji̍t-chí móa-chiok ,  chiū sí ,  sí ê sî ;  chi̍t-pah saⁿ-cha̍p hè , 16 Lâng chòng i tī Tāi-pi̍t siâⁿ kap lia̍t-ông ê tiong-kan ;  in-ūi i tī Í-sek-lia̍t tiong ǹg Siōng-tè kap I ê tiān kiâⁿ-hó , 17 Iâ-hô-iâ-tāi sí-liáu ,  Iû-tāi chèng siú-léng lâi tiâu-pài ông ;  ông thiaⁿ-thàn in , 18 In pàng-sak Iâ-hô-hoa in lia̍t-chó͘ ê Siōng-tè ê tiān ,  khì ho̍k-sāi hiah ê A-sià-la̍h ,  kap ngó͘-siōng ;  in-ūi in chit ê chōe ,  chiū ū siū-khì lîm-kàu Iû-tāi kap Iâ-lō͘-sat-léng , 19 Chóng-sī I chhe sian-ti kàu in hia ,  beh ín-chhōa in kui-ǹg Iâ-hô-hoa ;  sian-ti tùi in chòe kan-chèng ,  nā-sī in m̄ thiaⁿ , 20 Hit-sî Siōng-tè ê Sîn lîm-kàu chè-si Iâ-hô-iâ-tāi ê kiáⁿ Sat-ka-lī-a ;  i chiū khiā tī peh-sìⁿ ê téng-bīn ,  tùi in kóng ,  Siōng-tè án-ni kóng ,  Lín siáⁿ-sū hoān-tio̍h Iâ-hô-hoa ê kài-lēng ,  tì-kàu bōe tit-tio̍h heng-thong ah? In-ūi lín khì-sak Iâ-hô-hoa ,  Iâ-hô-hoa iā khì-sak lín , 21 In chiū kiat-tóng lâi hāi--i ,  chiàu ông ê bēng-lēng ,  tī Iâ-hô-hoa tiān ê īⁿ-lāi ,  ēng chio̍h-thâu tìm-sí i , 22 Án-ni Iok-a-si ông bô siàu-liām Sat-ka-lī-a ê lāu-pē Iâ-hô-iâ-tāi só͘ kā i chòe ê ,  lâi hāi-sí i ê kiáⁿ ,  Sat-ka-lī-a sí ê sî ,  kóng ,  Goān Iâ-hô-hoa kàm-chhat sin-oan , 23 Nî-bé A-lân ê kun-peng chiūⁿ-lâi kong-kek Iok-a-si ,  lâi kàu Iû-tāi kap Iâ-lō͘-sat-léng ,  tùi peh-sìⁿ-tiong bia̍t peh-sìⁿ hiah ê siú-léng ,  ēng só͘ chhiúⁿ ê mi̍h ūn-kàu Tāi-má-sek ông hia , 24 A-lân ê kun-peng chhōa chi̍t sió-tūi ê lâng lâi ,  Iâ-hô-hoa ēng tōa-tūi ê lâng kau tī in ê chhiú ,  sī in-ūi in pàng-sak Iâ-hô-hoa in lia̍t-chó͘ ê Siōng-tè ,  chiah ēng án-ni lâi chek-hoa̍t Iok-a-si , 25 Tùi-te̍k lī-khui--i ,  pàng-sak--i ;  tī i tio̍h tāng-pīⁿ ê sî ,  i ê lô͘-po̍k ūi-tio̍h chè-si Iâ-hô-iâ-tāi hiah ê kiáⁿ ê huih kiat-tóng lâi kong-kek i ,  thâi i tī i ê bîn-chhn̂g ,  i chiū sí ;  lâng bâi-chòng i tī Tāi-pi̍t ê siâⁿ ,  to̍k-to̍k bô chòng i tī lia̍t-ông ê bōng , 26 Kiat-tóng lâi hāi--i-ê sī A-bûn ê hū-jîn-lâng Sī-bí-ap ê kiáⁿ Sat-poa̍t ,  kap Mô͘-ap ê hū-jîn-lâng Sī-bí-lī ê kiáⁿ Iok-sat-poa̍t , 27 Lūn-kàu i hiah ê kiáⁿ ,  kap i só͘ siū ê kéng-kài ,  kap i siu-lí Siōng-tè ê tiān ê sū ,  lóng kì tī lia̍t-ông kì-lio̍k ê chù-kái ,  I ê kiáⁿ A-má-siā sòa-chiap i chòe ông , 
