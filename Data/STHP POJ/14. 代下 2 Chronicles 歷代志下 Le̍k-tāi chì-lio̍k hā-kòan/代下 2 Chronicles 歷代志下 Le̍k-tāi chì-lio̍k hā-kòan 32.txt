1 Chiah ê tāi-chì ,  i si̍t-sim kiâⁿ--i í-āu ,  A-su̍t ông Se-ná-ki-li̍p chiūⁿ-lâi ,  lâi chhim-ji̍p Iû-tāi ,  chat-iâⁿ ûi-khùn chiah ê kian-kò͘ ê siâⁿ ,  siūⁿ beh chhú chòe ka-kī-ê , 2 Hi-se-ka khòaⁿ-kìⁿ Se-ná-ki-li̍p í-keng lâi ,  tiāⁿ-tio̍h ì-sù beh kong-kek Iâ-lō͘-sat-léng ; 3 chiū kap i hiah ê siú-léng í-ki̍p ióng-sū chham-siông ,  beh that-ba̍t siâⁿ-gōa ê chúi-goân ;  in chiū pang-chān i , 4 Tùi án-ni chōe-chōe peh-sìⁿ chū-chi̍p ,  that-ba̍t it-chhè ê chúi-goân ,  kap lâu kè hit só͘-chāi ê khoe ,  kóng ,  A-su̍t hiah ê ông lâi ,  siáⁿ-sū hō͘ i tit-tio̍h chōe-chōe chúi ah?5 Hi-se-ka kiông i ê sim-chì ,  khí hit ê tó-hoāi ê siâⁿ-chhiûⁿ ,  koâiⁿ kàu chiú-kiⁿ-lâu  ,  koh khí chi̍t-chōa chhiûⁿ tī siâⁿ-gōa ,  koh kian-kò͘ Tāi-pi̍t siâⁿ ê Bí-lô ,  koh chè-chō chōe-chōe chiàn-khì ,  kap pîn-pâi ; 6 siat-li̍p kun-tiúⁿ koán-lí peh-sìⁿ ,  chū-chi̍p in kàu i hia ,  tī siâⁿ-mn̂g khoan-khoah ê só͘-chāi ,  ēng ōe an-ùi in kóng , 7 Kiông lín ê sim ,  chòng lín ê chì ,  bo̍h-tit in-ūi A-su̍t ông kap tè i ê tōa kun-tūi lâi lún ,  lâi kiaⁿ ;  in-ūi kap lán tī-teh--ê ,  pí kap in tī-teh--ê khah-tōa ; 8 kap i tī-teh--ê sī jio̍k-thé ê chhiú ,  kap lán tī-teh--ê sī Iâ-hô-hoa lán ê Siōng-tè ,  I beh pang-chān lán ,  thòe lán kau-chiàn ,  Peh-sìⁿ chiū an-jiân khò Iû-tāi ông Hi-se-ka ê ōe , 9 Āu-lâi A-su̍t ông Se-ná-ki-li̍p ,  kap i ê choân-kun ,  kong-kek La̍h-kiat ê sî ,  chiū chhe i ê lô͘-po̍k kàu Iâ-lō͘-sat-léng kìⁿ Iû-tāi ông Hi-se-ka kap it-chhè tī Iâ-lō͘-sat-léng ê Iû-tāi lâng ,  kóng , 10 A-su̍t ông Se-ná-ki-li̍p án-ni kóng ,  Lín óa-khò sím-mi̍h ,  chiah tiàm tī Iâ-lō͘-sat-léng siū ûi-khùn ah?11 Hi-se-ka kóng ,  Iâ-hô-hoa lán ê Siōng-tè beh kiù lán thoat-lī A-su̍t ông ê chhiú ,  che kiám m̄-sī ín-iú lín ,  hō͘ lín iau chhùi-ta lâi sí mah?12 Chit ê Hi-se-ka kiám m̄-sī hòe-bô Iâ-hô-hoa ê soaⁿ-thâu-tôaⁿ ,  kap I hiah ê tôaⁿ ,  bēng-lēng Iû-tāi kap Iâ-lō͘-sat-léng ê lâng kóng ,  Lín tio̍h tī chit ê tôaⁿ-chêng kèng-pài ,  sio-hiuⁿ tī hí(**hit) téng-bīn?13 Góa kap góa ê lia̍t-chó͘ tùi lia̍t-kok ê peh-sìⁿ só͘ kiâⁿ--ê ,  lín kiám m̄-chia mah? lia̍t-pang ê siōng-tè ,  hit-sî kiám ōe kiù ka-kī ê kok thoat-lī góa ê chhiú mah?14 Góa ê lia̍t-chó͘ só͘ bia̍t-bô hiah ê kok ,  in hiah ê siōng-tè ê tiong-kan chī-chūi ōe kiù i ê kok thoat-lī góa ê chhiú ,  chiū lín ê Siōng-tè kiám ōe kiù lín thoat-lī góa ê chhiú mah?15 Só͘-í bo̍h-tit hō͘ Hi-se-ka án-ni phiàn lín ,  ín-iú lín ,  iā bo̍h-tit sìn i ;  in-ūi bô chi̍t-pang chi̍t-kok ê siōng-tè ōe kiù i ê peh-sìⁿ thoat-lī góa ê chhiú ,  thoat-lī góa ê lia̍t-chó͘ ê chhiú ;  hô-hòng lín ê Siōng-tè ,  kiám ōe kiù lín thoat-lī góa ê chhiú?16 Se-ná-ki-li̍p ê jîn-sîn iáu koh kóng húi-pòng Iâ-hô-hoa Siōng-tè kap I ê lô͘-po̍k Hi-se-ka ê ōe , 17 Koh siá phoe pòng-to̍k Iâ-hô-hoa Í-sek-lia̍t ê Siōng-tè ,  ki-chhì I kóng ,  Lia̍t-pang ê peh-sìⁿ ê siōng-tè kì-jiân bōe-ōe kiù i ê peh-sìⁿ thoat-lī góa ê chhiú ,  Hi-se-ka ê Siōng-tè iā bōe-ōe kiù I ê peh-sìⁿ thoat-lī góa ê chhiú , 18 I hiah ê jîn-sîn ēng Iû-tāi ê khiuⁿ-kháu ,  tōa-siaⁿ kiò hiah ê tī siâⁿ-chhiûⁿ-téng ê Iâ-lō͘-sat-léng lâng ,  beh hō͘ in kiaⁿ ,  jiáu-loān in ,  thang chhú hit ê siâⁿ , 19 In káng-lūn Iâ-lō͘-sat-léng ê Siōng-tè ,  chhin-chhiūⁿ káng-lūn sè-chiūⁿ hiah ê peh-sìⁿ ê siōng-tè ,  lâng ê chhiú só͘ chō-ê chi̍t-iūⁿ , 20 Hi-se-ka ông kap A-mô͘-su ê kiáⁿ sian-ti Í-sài-a ,  in-ūi án-ni kî-tó ,  ǹg thiⁿ kiû-kiò , 21 Iâ-hô-hoa chiū chhe chi̍t ê sù-chiá ji̍p A-su̍t ông ê iâⁿ-tiong ,  it-chīn bia̍t hiah ê tōa lêng-le̍k ê ióng-sū ,  í-ki̍p hiah ê siú-léng kun-tiúⁿ ;  A-su̍t ông móa-bīn kiàn-siàu tò-khì pún-kok ;  ji̍p i ê siōng-tè ê biō-lāi ,  ū i chhin-siⁿ ê kiáⁿ tī-hia ēng to thâi-sí i , 22 Án-ni Iâ-hô-hoa kiù Hi-se-ka kap Iâ-lō͘-sat-léng khiā-khí ê peh-sìⁿ thoat-lī A-su̍t ông Se-ná-ki-li̍p ê chhiú ,  iā thoat-lī it-chhè tùi-te̍k ê chhiú ,  koh hō͘ in sì-ûi pêng-an , 23 Ū chōe-chōe lâng tòa lé-mi̍h kàu Iâ-lō͘-sat-léng ,  hiàn-hō͘ Iâ-hô-hoa ,  koh chiong pó-mi̍h sàng Iû-tāi ông Hi-se-ka ,  Chit-tia̍p liáu-āu ,  Hi-se-ka hō͘ lia̍t-pang khòaⁿ i chòe chun-tōa , 24 Hit-sî Hi-se-ka phòa-pīⁿ tit-beh sí ,  chiū kî-tó Iâ-hô-hoa ,  Iâ-hô-hoa kā i kóng ,  koh hō͘ i chi̍t ê tiāu-thâu , 25 Chóng-sī Hi-se-ka bô chiàu i só͘ tit-tio̍h ê un-tián lâi pò-tap ;  in-ūi i sim-lāi kiau-ngō͘ ;  só͘-í ū siū-khì kàu tī i kap Iû-tāi kap Iâ-lō͘-sat-léng , 26 Chóng-sī Hi-se-ka kap Iâ-lō͘-sat-léng khiā-khí ê peh-sìⁿ ,  in-ūi sim kiau-ngō͘ chiū ka-kī khiam-pi ,  tì-kàu Iâ-hô-hoa ê siū-khì tī Hi-se-ka tī-teh ê ji̍t bô kàu tī in , 27 Hi-se-ka ū chōe-chōe hè-châi kap tōa êng-kng ,  ūi ka-kī khí hú-khò͘ ,  siu-khǹg kim-gûn ,  pó-chio̍h ,  hiuⁿ-liāu ,  pîn-pâi ,  kap ta̍k-iūⁿ ê pó-khì ; 28 koh ūi-tio̍h só͘ chhut ê ngó͘-kok sin-chiú kap iû khí khò͘-pâng ;  koh ūi-tio̍h ta̍k-iūⁿ ê cheng-siⁿ tah chháu-pîⁿ ,  khí iûⁿ-tiâu , 29 Koh ūi ka-kī khí siâⁿ ,  koh ū chōe-chōe gû-kûn ,  iûⁿ-kûn ,  in-ūi Siōng-tè siúⁿ-sù i châi-sán chin-chōe , 30 Chit ê Hi-se-ka iā that-ba̍t Ki-hùn téng-bīn ê chúi-chôaⁿ ,  ín chúi hō͘ i lo̍h-lâi ,  lâu kàu Tāi-pi̍t siâⁿ ê sai-pêng ,  Hi-se-ka kìⁿ só͘ kiâⁿ ê bô m̄ heng-thong , 31 Chóng-sī Pa-pí-lûn hiah ê siú-léng chhe sù-chiá lâi i hia ,  beh mn̄g kok-lāi só͘ ū ê kî-sū ;  tī chit ê sū Siōng-tè lī-khui i ,  beh chhì-giām i ,  thang chai i sim-lāi it-chīn só͘-ū-ê , 32 Hi-se-ka kî-û ê sū ,  kap i ê hó só͘ kiâⁿ ,  lóng kì tī A-mô͘-su ê kiáⁿ sian-ti Í-sài-a be̍k-sī ê chheh ,  kap Iû-tāi Í-sek-lia̍t chiah ê ông ê kì-lio̍k , 33 Hi-se-ka kap i ê lia̍t-chó͘ tâng-khùn ,  bâi-chòng tī Tāi-pi̍t ê kiáⁿ-sun hûn-bōng khah-koâiⁿ ê só͘-chāi ;  i sí ê sî Iû-tāi lâng kap Iâ-lō͘-sat-léng khiā-khí ê peh-sìⁿ ,  lóng chun-kèng i ,  I ê kiáⁿ Má-ná-se sòa-chiap i chòe ông , 
