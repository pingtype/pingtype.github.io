1 Iû-tāi chèng peh-sìⁿ siat-li̍p O͘-se-ngá sòa-chiap i ê lāu-pē A-má-siā chòe ông ;  hit-sî i cha̍p-la̍k hè , 2 A-má-siā ông kap i ê lia̍t-chó͘ tâng-khùn liáu-āu ,  O͘-se-ngá khí Í-lo̍k ,  hō͘ i iû-goân kui Iû-tāi koán-hat , 3 I chē-ūi ê sî ,  cha̍p-la̍k hè ,  tī Iâ-lō͘-sat-léng chòe ông kiōng gō͘-cha̍p-jī nî ,  I ê lāu-bú miâ kiò Iâ-khó-lī-ngá ,  sī Iâ-lō͘-sat-léng lâng , 4 O͘-se-ngá kiâⁿ Iâ-hô-hoa só͘ khòaⁿ-chòe hó ê sū ,  chiàu i ê lāu-pē A-má-siā it-chhè só͘ kiâⁿ--ê , 5 Tng thong-ta̍t Siōng-tè khé-sī ê Sat-ka-lī-a tī-teh ê ji̍t ,  O͘-se-ngá tiāⁿ-tio̍h ì-sù beh chhē Siōng-tè ;  i chhē Iâ-hô-hoa ê sî ,  Siōng-tè chiū hō͘ i heng-thong , 6 I chhut-khì kong-kek Hui-lī-sū lâng ,  thiah-húi Ka-te̍k ê siâⁿ-chhiûⁿ ,  Ngá-pí-nî ê siâⁿ-chhiûⁿ ,  kap A-si̍t-tu̍t ê siâⁿ-chhiûⁿ ;  tī Hui-lī-sū lâng ê tiong-kan ,  tī A-si̍t-tu̍t kéng-lāi ,  khí kúi-nā ê siâⁿ , 7 Siōng-tè pang-chān i kong-kek Hui-lī-sū lâng ,  kap tiàm tī Ko͘-jíⁿ-pa-le̍k ê A-la̍h-pek lâng ,  í-ki̍p Bí-o͘-nî lâng , 8 A-bûn lâng chìn-kòng O͘-se-ngá ;  i ê miâ-siaⁿ thoân kàu Ai-ki̍p ê kau-kài ,  in-ūi i chīn-chāi kiông-sēng , 9 O͘-se-ngá tī Iâ-lō͘-sat-léng ê kak-mn̂g kap soa-kok mn̂g ,  kap siâⁿ-chhiûⁿ choán-oan ê só͘-chāi ,  khí siâⁿ-lâu ,  koh chin kian-kò͘ , 10 Koh khí chiú-kiⁿ-lâu tī khòng-iá ,  koh khui chōe-chōe chíⁿ tī kē ê tōe kap pîⁿ-iûⁿ ;  in-ūi i ū cheng-siⁿ chin-chōe ;  koh tī soaⁿ-tōe kap hó ê chhân ,  i ū choh-sit lâng ,  kap liāu-lí phû-tô-hn̂g--ê ;  in-ūi i hoaⁿ-hí chèng-choh ê sū , 11 O͘-se-ngá koh ū chiàn-sū chi̍t-tūi ,  chiàu su-kì Iâ-lī kap siú-léng Má-se-ngá só͘ tiám-sǹg ê ,  tī ông kun-tiúⁿ ê chi̍t-ê ,  Hap-ná-nî-ngá ê chhiú-ē ,  hun-tūi chhut-khì kau-chiàn , 12 Cho̍k-tiúⁿ chiū-sī tōa lêng-le̍k ê ióng-sū ,  i ê chóng-gia̍h kiōng nn̄g-chheng la̍k-pah lâng , 13 Tī in ê chhiú-ē ū kè-liān ê kun-tūi ,  kiōng saⁿ-cha̍p-bān chhit-chheng gō͘-pah lâng ;  lóng sī tōa lêng-le̍k gâu cheng-chiàn pang-chān ông kong-kek tùi-te̍k ê , 14 O͘-se-ngá ūi-tio̍h in ,  chiū-sī i ê choân-kun ,  pī-pān tîn-pâi ,  chhiuⁿ ,  thâu-khoe ,  chiàn-kah kap keng ,  í-ki̍p thang hìⁿ ê chio̍h , 15 Koh tī Iâ-lō͘-sat-léng chòe ki-khì ,  sī kî-khiáu ê sai-hū só͘ hoat-bêng--ê ,  an tī siâⁿ-lâu kap siâⁿ-tó-chí ,  lâi siā-chìⁿ hoat-chhut tōa tè chio̍h ,  O͘-se-ngá ê miâ-siaⁿ thoân kàu hn̄g-hn̄g ,  in-ūi i tit-tio̍h hui-siông ê pang-chān ,  tì-kàu chin kiông-sēng , 16 I í-keng kiông-sēng ,  sim chiū kiau-ngō͘ ,  tì-kàu hú-pāi ,  kan-hoān Iâ-hô-hoa i ê Siōng-tè ;  in-ūi i ji̍p Iâ-hô-hoa ê tiān ,  beh tī hiuⁿ-tôaⁿ sio-hiuⁿ , 17 chè-si A-sat-lī-ngá chhōa Iâ-hô-hoa ióng-kám ê chè-si poeh-cha̍p lâng tè i ji̍p khì ; 18 in chiū chó͘-tòng O͘-se-ngá ông ,  kā i kóng ,  O͘-se-ngá ah ,  sio-hiuⁿ hō͘ Iâ-hô-hoa m̄-sī lí ê tāi-chì ,  chiū-sī chè-si A-lûn ê kiáⁿ-sun ê sū ,  in siū siat-li̍p lâi sio-hiuⁿ ê ;  lí tio̍h chhut sèng-tiān ,  in-ūi lí í-keng hoān-chōe ;  lí kiâⁿ chit ê sū ,  Iâ-hô-hoa Siōng-tè bô beh hō͘ lí tit-tio̍h êng-kng , 19 O͘-se-ngá chiū siū-khì ,  chhiú the̍h hiuⁿ-lô͘ beh sio-hiuⁿ ;  i siū-khì chè-si ê sî ,  tī Iâ-hô-hoa tiān-lāi hiuⁿ-tôaⁿ-piⁿ hiah ê chè-si ê bīn-chêng ,  i ê thâu-hia̍h hut-jiân khí thái-ko , 20 Chè-si-thâu A-sat-lī-ngá kap chèng chè-si khòaⁿ-kìⁿ i thâu-hia̍h khí thái-ko ,  chiū kóaⁿ i chhut tiān ,  i ka-kī iā kín-kín chhut-khì ,  in-ūi Iâ-hô-hoa phah i , 21 O͘-se-ngá ông khí thái-ko kàu i sí ê ji̍t ;  in-ūi i thái-ko lēng-gōa chhù khiā-khí ,  kap Iâ-hô-hoa ê tiān choa̍t-tn̄g ;  i ê kiáⁿ Iok-thán koán-lí ông-ke ,  tī-lí kok-bîn , 22 O͘-se-ngá kî-û ê sū ,  tùi thâu kàu bé A-mô͘-su ê kiáⁿ sian-ti Í-sài-a kì i , 23 O͘-se-ngá kap i ê lia̍t-chó͘ tâng khùn ;  in-ūi kóng ,  I sī thái-ko ê ,  lâng bâi-chòng i tī sio̍k lia̍t-ông ê bōng-tōe ,  kap i ê lia̍t-chó͘ chòe tui ,  I ê kiáⁿ Iok-thán sòa-chiap i chòe ông , 
