1 I koh chhòng chi̍t chō tâng-tôaⁿ ,  tn̂g jī-cha̍p tiú ,  khoah jī-cha̍p tiú ,  koâiⁿ cha̍p tiú , 2 Koh chù chi̍t ê tâng-hái ,  khoán-sit sī îⁿ--ê ,  koâiⁿ gō͘-tiú ;  tùi chit-pêng kàu hit-pêng cha̍p-tiú ,  îⁿ-khoân saⁿ-cha̍p tiú , 3 I ê ē-bīn ū pû-á ê khoán ûi i ,  múi-tiú cha̍p-lia̍p ,  lâi ûi hit ê tâng-hái ;  pû-á ū nn̄g-chōa ,  chù tâng-hái ê sî sòa chù i , 4 Tâng-hái khòa tī cha̍p-jī chiah tâng-gû ê téng-bīn ,  saⁿ-chiah ǹg pak ,  saⁿ-chiah ǹg sai ,  saⁿ-chiah ǹg lâm ,  saⁿ-chiah ǹg tang ;  tâng-hái hē tī gû ê téng-bīn ,  gû-bé ǹg lāi-bīn , 5 Tâng-hái kāu chi̍t pa-chiúⁿ ê khoah ;  i ê kîⁿ chhin-chhiūⁿ poe ê kîⁿ ,  chhin-chhiūⁿ pek-ha̍p-hoe ;  thang tóe saⁿ-chheng pà-te̍k , 6 Koh chhòng cha̍p ê phûn ,  hē gō͘-ê tī chiàⁿ-pêng ,  gō͘-ê tī tò-pêng ,  thang sóe tī-hia ;  hiàn sio-chè só͘ ēng ê mi̍h ,  sóe tī hit lāi-bīn ;  to̍k-to̍k tâng-hái sī hō͘ chè-si thang sóe , 7 Koh chiàu in ê thé-sek chō cha̍p-ê kim ê teng-tâi ,  hē tī tiān-lāi ,  gō͘-ê tī chiàⁿ-pêng ,  gō͘-ê tī tò-pêng ; 8 koh chhòng cha̍p-tè toh hē tī tiān-lāi ,  gō͘-tè tī chiàⁿ-pêng ,  gō͘-tè tī tò-pêng ;  koh chhòng chi̍t pah tè kim-óaⁿ , 9 Koh khí-chō chè-si ê īⁿ ,  kap tōa-īⁿ ,  í-ki̍p īⁿ-mn̂g ;  ēng tâng an hiah ê mn̂g , 10 Ēng tâng-hái hē tī tiān ê chiàⁿ-pêng ,  tang--sì ǹg-lâm , 11 Hō͘-lân koh chhòng pôaⁿ ,  thuh-á ,  óaⁿ , 	Án-ni Hō͘-lân ūi Só͘-lô-bûn ông tī Siōng-tè ê tiān só͘ chòe ê kang lóng oân ; 12 chiū-sī nn̄g ki thiāu ,  kap hiah ê pôaⁿ ,  kap thiāu-téng nn̄g ê thiāu-táu ,  kap khàm thiāu-téng nn̄g ê thiāu-táu ê pôaⁿ ê bāng , 13 Koh ū sia̍h-liû sì-pah lia̍p ,  an tī nn̄g ê bāng ;  múi ê bāng ū sia̍h-liû nn̄g-chōa ,  khàm tī thiāu-téng nn̄g ê thiāu-táu ê pôaⁿ ; 14 koh chhòng hiah ê chō ,  kap chō-téng ê phûn ; 15 tâng-hái chi̍t-ê ,  kap i ê ē-bīn ê gû cha̍p-jī chiah , 16 I ê lāu-pē Hō͘-lân ēng kng-liāng ê tâng ,  ūi Só͘-lô-bûn ông ūi Iâ-hô-hoa ê tiān ,  chòe pôaⁿ ,  thuh-á ,  bah-chhe ,  kap ta̍k-iūⁿ ê khì-kū , 17 Ông tī Iok-tàn pîⁿ-iûⁿ ,  So͘-kat kap Sat-lī-tàn ê tiong-kan ,  tī liâm-thô͘ ê tōe chù-chiâⁿ--ê , 18 Án-ni Só͘-lô-bûn chòe hiah ê it-chhè ê khì-kū chin-chōe ;  tâng ê khin-tāng bōe tit-tio̍h chai , 19 Só͘-lô-bûn iā chhòng Siōng-tè tiān-lāi it-chhè ê khì-kū ,  kap kim ê tôaⁿ ,  kap pâi-lia̍t piáⁿ hiah ê toh ; 20 kap hó-kim ê teng-tâi ,  kap i ê teng ,  thang chiàu-lē tiám tī āu-tiān ê thâu-chêng , 21 I ê hoe ,  i ê teng ,  kap khîⁿ ,  lóng sī kim--ê ,  koh sī chiok-siâⁿ ê kim ; 22 koh ēng hó-kim chòe chián-to ,  pôaⁿ ,  sî ,  hé-tiáⁿ ;  lūn-kàu chhù ê mn̂g-lō͘ ,  i ê lāi-bīn chì-sèng-só͘ ê mn̂g ,  kap chhù ê mn̂g ,  chiū-sī tiān ê mn̂g ,  lóng sī kim ê , 
