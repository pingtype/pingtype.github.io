1 Chit-tia̍p liáu-āu ,  Mô͘-ap lâng kap A-bûn lâng ,  koh ū Bí-o͘-nî lâng ,  saⁿ-kap lâi ,  beh kap Iok-sa-hoat kau-chiàn , 2 Ū lâng lâi pò Iok-sa-hoat kóng ,  Tùi hái-gōa tùi A-lân hia ū tōa kun-tūi lâi kong-kek lí ;  taⁿ in tī Hap-sé-sùn-tha-má ,  chiū-sī Ún-ki-tí , 3 Iok-sa-hoat chiū kiaⁿ ,  tiāⁿ-tio̍h ì-sù khún-kiû Iâ-hô-hoa ;  tī Iû-tāi choân-tōe soan-pò͘ kìm-chia̍h , 4 Tùi án-ni Iû-tāi lâng chū-hōe ,  kiû Iâ-hô-hoa pang-chān ;  Iû-tāi ta̍k ê siâⁿ lóng ū lâng chhut-lâi chhē Iâ-hô-hoa , 5 Iok-sa-hoat chiū tī Iû-tāi kap Iâ-lō͘-sat-léng ê hōe-tiong ,  khiā tī Iâ-hô-hoa tiān ê sin-īⁿ ê thâu-chêng ,  kóng , 6 Iâ-hô-hoa goán ê lia̍t-chó͘ ê Siōng-tè ah ,  Lí kiám m̄-sī tī thiⁿ--nih ê Siōng-tè mah? Lí kiám m̄-sī lia̍t-pang bān-kok ê chú-cháiⁿ mah? tī Lí ê chhiú ū koân-lêng ū khùi-la̍t ,  bô chi̍t-ê ōe tí-te̍k lí , 7 Goán ê Siōng-tè ah ,  Lí kiám m̄-sī bat tī Lí ê peh-sìⁿ Í-sek-lia̍t lâng ê bīn-chêng kóaⁿ-tio̍k chit ê tōe-hng khiā-khí ê peh-sìⁿ ,  chiong i siúⁿ-sù Lí ê pêng-iú A-pek-la̍h-hán ê hō͘-è kàu éng-oán mah?8 In chiū tiàm tī chit ê tōe-hng ,  koh in-ūi Lí ê miâ tī-chia kā Lí khí chi̍t keng sèng-só͘ ,  kóng , 9 Siat-sú ū chai-ē lîm-kàu goán ,  he̍k-sī to-kiàm ,  khiàn-chek ,  He̍k-sī un-e̍k ,  ki-hng ,  tng hoān-lān ê sî ,  goán beh khiā tī chit keng ê thâu-chêng ,  tī Lí ê bīn-chêng khún-kiû Lí ;  in-ūi Lí ê miâ sī tiàm-tī chit keng tiān ,  Lí beh thiaⁿ lâi chín-kiù , 10 Chêng Í-sek-lia̍t lâng chhut Ai-ki̍p tōe ê sî ,  Lí m̄-chún in chhim-hoān A-bûn lâng ,  Mô͘-ap lâng ,  kap Se-jíⁿ-soaⁿ lâng ;  chiū lī-khui in ,  bô bia̍t in , 11 Khòaⁿ ah ,  in taⁿ cháiⁿ-iūⁿ pò-èng goán ,  lâi kóaⁿ-tio̍k goán chhut Lí ê gia̍p ,  chiū-sī Lí siúⁿ-sù goán ,  hō͘ goán sêng-chiap ê , 12 Goán ê Siōng-tè ah ,  Lí bô beh chek-hoa̍t in mah? in-ūi goán bô la̍t thang tí-tng chit-ê lâi kong-kek goán ê tōa kun-tūi ,  goán iā m̄-chai tio̍h cháiⁿ-iūⁿ kiâⁿ ,  goán ê ba̍k-chiu choan-choan ǹg Lí , 13 Iû-tāi chèng-lâng ,  kap in ê sòe-hàn gín-ná ,  in ê bó͘ ,  in ê kiáⁿ-jî ,  lóng khiā tī Iâ-hô-hoa ê bīn-chêng , 14 Hit-sî Iâ-hô-hoa ê Sîn tī kong-hōe tiong lîm-kàu Ngá-hap-sek ;  i sī Lī-bī lâng A-sat ê hō͘-è ,  Má-thàm-ngá ê goân-sun ,  Iâ-lī ê cheng-sun ,  Pí-ná-ngá ê sun ,  Sat-ka-lī-ngá ê kiáⁿ , 15 I kóng ,  Iû-tāi chèng-lâng ,  Iâ-lō͘-sat-léng khiā-khí ê peh-sìⁿ ,  kap Iok-sa-hoat ông lí ,  lóng tio̍h thiaⁿ ;  Iâ-hô-hoa tùi lín án-ni kóng ,  Bo̍h-tit in-ūi chit ê tōa kun-tūi lâi kiaⁿ ,  lâi lún ;  in-ūi chit ê kau-chiàn m̄-sī chāi-tī lín ,  chiū-sī chāi-tī Siōng-tè , 16 Bîn-á-ji̍t lín tio̍h lo̍h-khì chih-tīn ;  in tùi Sé-su soaⁿ-phiâⁿ chiūⁿ lâi ,  lín beh tī Iâ-ló͘-i-le̍k khòng-iá thâu-chêng ê soaⁿ-kok-kháu tú-tio̍h in , 17 Chit-pái lín m̄-bián kau-chiàn ;  Iû-tāi kap Iâ-lō͘-sat-léng ah ,  lín tio̍h pâi-tīn khiā-teh ,  khòaⁿ Iâ-hô-hoa chín-kiù lín ;  m̄-bián kiaⁿ ,  m̄-bián lún ,  bîn-á-ji̍t tio̍h chhut-khì in hia ;  in-ūi Iâ-hô-hoa kap lín tī-teh , 18 Iok-sa-hoat chiū àⁿ-thâu phak tī tōe-nih ;  Iû-tāi chèng-lâng ,  kap Iâ-lō͘-sat-léng khiā-khí ê peh-sìⁿ ,  iā phak tī Iâ-hô-hoa ê bīn-chêng ,  kèng-pài Iâ-hô-hoa , 19 Ko-hat cho̍k kap Khó-la̍h-cho̍k ê Lī-bī lâng ,  lóng khiā--khí-lâi ,  ēng ke̍k-tōa ê siaⁿ o-ló Iâ-hô-hoa Í-sek-lia̍t ê Siōng-tè , 20 Keh ji̍t in chá-chá khí-lâi ,  chhut-khì Thê-ko-a ê khòng-iá ;  chhut-khì ê sî ,  Iok-sa-hoat khiā-teh kóng ,  Iû-tāi lâng ,  kap Iâ-lō͘-sat-léng khiā-khí ê peh-sìⁿ ah ,  tio̍h thiaⁿ góa ,  lín tio̍h sìn Iâ-hô-hoa lín ê Siōng-tè ,  chiū beh khiā-chāi ;  sìn I ê sian-ti chiū beh heng-thong , 21 I í-keng kap peh-sìⁿ gī-lūn ,  chiū siat-li̍p chhiùⁿ-koa o-ló Iâ-hô-hoa ê ,  hō͘ in chhēng sèng koh súi ê saⁿ ,  kiâⁿ tī kun-tūi ê thâu-chêng o-ló Iâ-hô-hoa ,  kóng ,  Tio̍h kám-siā Iâ-hô-hoa ;  in-ūi i ê chû-ài éng-oán tī-teh , 22 In tú-á chhiùⁿ-koa o-ló ê sî ,  Iâ-hô-hoa chiū phài bâi-ho̍k ê peng kong-kek hiah ê lâi kong-kek Iû-tāi ê A-bûn ,  Mô͘-ap ,  kap Se-jíⁿ soaⁿ ê lâng ;  in chiū siū-phah , 23 In-ūi A-bûn kap Mô͘-ap lâng khí--lâi kong-kek tiàm-tī Se-jíⁿ soaⁿ ê lâng ,  it-chīn thâi lâi bia̍t in ;  it-chīn bia̍t tiàm-tī Se-jíⁿ ê lâng liáu-āu ,  in ta̍k-ê hun-pêng saⁿ châu-bia̍t , 24 Iû-tāi lâng kàu khòng-iá siú-bāng ê lâu ,  khòaⁿ-kìⁿ hiah ê tōa kun-tūi ;  khòaⁿ ah ,  sin-si tó tī tōe--nih ,  bô chi̍t-ê cháu-lī , 25 Iok-sa-hoat kap i ê peh-sìⁿ lâi chhiúⁿ in ê châi-bu̍t ,  tī in tiong-kan chhē-tio̍h chōe-chōe châi-bu̍t ,  i-ho̍k ,  pó-pòe ;  in pak chòe ka-kī-ê ,  chōe kàu tòa-bōe-khì ,  In chhiúⁿ mi̍h kàu saⁿ-ji̍t ,  in-ūi chin-chōe , 26 Tē-sì-ji̍t in chū-chi̍p tī Pí-la̍h-ka ê soaⁿ-kok ;  in-ūi tī-hia o-ló Iâ-hô-hoa ,  só͘-í hit só͘-chāi miâ-kiò Pí-la̍h-ka soaⁿ-kok ,  kàu tī kin-á-ji̍t , 27 In chiū tò-khì ,  chiū-sī Iû-tāi kap Iâ-lō͘-sat-léng ê lâng ,  Iok-sa-hoat tī in ê thâu-chêng ,  tāi-ke hoaⁿ-hí tò-khì Iâ-lō͘-sat-léng ;  in-ūi Iâ-hô-hoa hō͘ in thâi-iâⁿ tùi-te̍k ,  lâi hoaⁿ-hí khoài-lo̍k , 28 In tôaⁿ-khîm ,  tôaⁿ-sek ,  pûn hō-thâu ,  lâi Iâ-lō͘-sat-léng ,  kàu Iâ-hô-hoa ê tiān , 29 Lia̍t-pang chiah ê kok thiaⁿ-kìⁿ Iâ-hô-hoa thâi-iâⁿ Í-sek-lia̍t ê tùi-te̍k ,  chiū kiaⁿ Siōng-tè , 30 Án-ni Iok-sa-hoat ê kok thài-pêng ;  in-ūi i ê Siōng-tè siúⁿ-sù i sì-ûi pêng-an , 31 Iok-sa-hoat chòe Iû-tāi ông ;  chē-ūi ê sî saⁿ-cha̍p-gō͘ hè ;  tī Iâ-lō͘-sat-léng chòe ông le̍k-kè jī-cha̍p-gō͘ nî ;  I ê lāu-bú miâ kiò A-so͘-pa ,  chiū-sī Sī-lī-hi ê cha-bó͘-kiáⁿ , 32 Iok-sa-hoat kiâⁿ i ê lāu-pē A-sat ê lō͘ ,  bô phian-oai ,  kiâⁿ Iâ-hô-hoa só͘ khòaⁿ-chòe hó ê sū , 33 Chóng-sī soaⁿ-thâu-tôaⁿ iáu-bē hòe-bô ,  koh peh-sìⁿ iā bē ū tiāⁿ-tio̍h sim-ì kui-ǹg in lia̍t-chó͘ ê Siōng-tè , 34 Iok-sa-hoat kî-û ê sū ,  tùi-thâu kàu-bé ,  lóng kì tī Hap-ná-nî ê kiáⁿ Iâ-hō͘ ê chheh ,  hit ê chheh iā lia̍t tī Í-sek-lia̍t lia̍t-ông ê chheh , 35 Hit-sî liáu-āu ,  Iû-tāi ông Iok-sa-hoat kap Í-sek-lia̍t ông A-hap-siā kiat-kau ,  A-hap-siā kiâⁿ pháiⁿ kàu-ke̍k , 36 Nn̄g ê ông saⁿ-kap chō-chûn beh khì Tha-si ;  chiū tī Í-sûn-ka-pia̍t chō-chûn , 37 Hit-sî Má-lī-sa lâng ,  To-tāi-óa ê kiáⁿ Í-lī-í-siā ,  ēng chhàm-gú kong-kek Iok-sa-hoat kóng ,  In-ūi lí kiat-kau A-hap-siā ,  Iâ-hô-hoa phò-hoāi lí ê só͘ chòe ,  Tùi án-ni chûn chiū phòa ,  bōe-ōe khì Tha-si , 
