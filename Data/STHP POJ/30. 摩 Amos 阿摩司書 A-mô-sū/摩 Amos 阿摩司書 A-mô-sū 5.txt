1 Í-sek-lia̍t-ke ah ,  tio̍h thiaⁿ chit ê ōe ,  chiū-sī Góa só͘ lūn-kàu lín ê ai-ko , 2 Í-sek-lia̍t peh-sìⁿ poa̍h-tó ,  bōe koh khí-lâi ;  siū hiat tī tōe--nih ,  bô lâng hû i khí-lâi , 3 In-ūi Chú Iâ-hô-hoa án-ni kóng ,  Í-sek-lia̍t-ke ê siâⁿ ,  chhut chi̍t-chheng lâng--ê ,  chí-ū chhun chi̍t-pah ;  chhut chi̍t-pah--ê ,  chí-ū chhun cha̍p--ê , 4 In-ūi Iâ-hô-hoa tùi Í-sek-lia̍t-ke kóng ,  Lín tio̍h chhē Góa ,  chiū tit-tio̍h oa̍h , 5 Bo̍h-tit chhē Pek-te̍k-lī ,  bo̍h-tit ji̍p Kiat-kah ,  bo̍h-tit kè-khì Pia̍t-sī-pa ;  in-ūi Kiat-kah tek-khak hō͘ lâng lia̍h ,  Pek-te̍k-lī iā beh kui tī bô , 6 Lín tio̍h chhē Iâ-hô-hoa chiū tit-tio̍h oa̍h ;  kiaⁿ-liáu I chhin-chhiūⁿ hé hoat-chhut tī Iok-sek ê ke ,  sio tī Pek-te̍k-lī ,  bô lâng phah-sit , 7 Lín chiah-ê hō͘ kong-pêng piàn-chòe in-tîn ,  chiong kong-gī hiat tī tōe--nih-ê , 8 lín tio̍h chhē hit-ê chō Báu-chhiⁿ kap Chham-chhiⁿ ,  hō͘ sí-ìm piàn-chòe chá-khí-sî ,  hō͘ ji̍t--sî piàn-chòe o͘-àm-mî ;  kiò hái-chúi lâi piàⁿ tī tōe--nih-ê ,  I ê miâ sī Iâ-hô-hoa ; 9 I hō͘ kiông-béng-ê hut-jiân tú-tio̍h pāi-bô ,  tì-kàu ōe-só͘ tú-tio̍h pāi-bô , 10 Chiah ê lâng oàn-hūn hit-ê tī siâⁿ-mn̂g chek-pī lâng--ê ,  iàm-ò͘ⁿ hit-ê kóng chèng-ti̍t-ōe--ê , 11 In-ūi lín thún-ta̍h sòng-hiong lâng ,  le̍k-sek i ê be̍h ,  só͘-í lín ēng tiau-tok ê chio̍h khí-chhù ,  chóng-sī bōe tit-tio̍h khiā tī hit lāi-bīn ;  chai-chèng hó ê phû-tô-hn̂g ,  iā bô thang lim i ê chiú , 12 In-ūi Góa chai lín ê chōe-kòa cháiⁿ-iūⁿ ê chōe ,  lín ê pháiⁿ cháiⁿ-iūⁿ ê tōa ;  lín pháiⁿ khoán-thāi gī-lâng ,  siū pò͘-lō͘ ,  tī siâⁿ-mn̂g-kháu oan-óng sòng-hiong lâng , 13 Só͘-í thong-ta̍t ê lâng khòaⁿ-kìⁿ chit-hō sî-sè ,  beh chēng-chēng bô kóng-ōe ;  in-ūi sî-sè chin pháiⁿ , 14 Lín tio̍h kiû-hó m̄-thang kiû-pháiⁿ ,  hō͘ lín tit-tio̍h oa̍h ;  án-ni Iâ-hô-hoa bān-kun ê Siōng-tè beh kap lín tī-teh ,  chiàu lín só͘ kóng , 15 Tio̍h oàn-hūn pháiⁿ ,  ài hó ,  tī siâⁿ-mn̂g kiâⁿ kong-gī ê sím-phòaⁿ ;  kiám-chhái Iâ-hô-hoa ,  bān-kun ê Siōng-tè ,  beh si-un tī Iok-sek chhun ê peh-sìⁿ , 16 Só͘-í Chú bān-kun ê Siōng-tè Iâ-hô-hoa án-ni kóng ,  Tī it-chhè khui-khoah ê só͘-chāi beh ū ai-khàu ,  tī ta̍k-tiâu ke-lō͘ beh ū lâng kóng ,  Chhám ah ,  chhám ah! koh beh kiò choh-chhân lâng lâi thî-khàu ,  kiò gâu chhiùⁿ ai-ko--ê ,  lâi ai-khàu , 17 Tī lóng-chóng ê phû-tô-hn̂g iā beh ai-khàu ;  in-ūi Góa beh tùi lí tiong-kan keng-kè ;  che sī Iâ-hô-hoa kóng--ê , 18 Lín ǹg-bāng Iâ-hô-hoa ê ji̍t--ê ,  ū chai-ē ah! Lín siáⁿ-sū ǹg-bāng Iâ-hô-hoa ê ji̍t ah? hit-ji̍t sī àm ,  m̄-sī kng , 19 Sī chhin-chhiūⁿ lâng siám-pī sai lâi cháu ,  koh tú-tio̍h hîm ;  ji̍p chhù ,  chhiú óa piah ,  chiū hō͘ chôa kā-tio̍h , 20 Iâ-hô-hoa ê ji̍t kiám m̄-sī àm-àm bô kng ,  o͘-àm bô kng-bêng mah?21 Góa iàm-ò͘ⁿ khòaⁿ-khin lín ê choeh-kî ,  iā bô hoaⁿ-hí lín ê giâm-siok-hōe , 22 Lín sui-jiân hiàn sio-chè kap lín ê sò͘-chè hō͘ Góa ,  Góa iā bô hoaⁿ-hí ;  lín hiàn pûi ê cheng-siⁿ chòe siā-un-chè ,  Góa bô beh kàm-la̍p , 23 Tio̍h hō͘ lín chhiùⁿ-koa ê siaⁿ lī-khui Góa ;  in-ūi lín tôaⁿ-khîm ê tiāu ,  Góa bô beh thiaⁿ , 24 To̍k-to̍k tio̍h hō͘ kong-pêng chhin-chhiūⁿ tōa-chúi ti̍t-ti̍t lâu ,  hō͘ kong-gī chhin-chhiūⁿ tn̂g lâu ê kang-hô , 25 Í-sek-lia̍t-ke ah ,  lín tī khòng-iá sì-cha̍p nî ,  ū ēng chè-sū kap lé-mi̍h hiàn hō͘ Góa bô?26 Lín kng lín ê ông Se-khut ,  kap lín ê siōng Ki-ûn ,  chiū-sī lín ê siōng-tè ê chhiⁿ ,  ūi-tio̍h pún-sin só͘ chō--ê , 27 Só͘-í Góa beh hō͘ lín siū-lia̍h kàu Tāi-má-sek ê gōa-bīn ;  che sī Iâ-hô-hoa kóng--ê ,  I ê miâ sī bān-kun ê Siōng-tè , 
