1 Bô kiâⁿ pháiⁿ-lâng ê kè-bô͘ ,  Bô khiā chōe-jîn ê lō͘ ,  Bô chē bú-bān ê lâng ê ūi ,  chit-hō lâng ū hok-khì , 2 I só͘ hoaⁿ-hí--ê chiū-sī Iâ-hô-hoa ê lu̍t-hoat ;  Mî-ji̍t sàm-su--ê ,  iā sī I ê lu̍t-hoat ; 3 I beh chhin-chhiūⁿ chhiū chai tī khoe-piⁿ ,  Chiàu-sî kiat ké-chí ,  I ê hio̍h iā bōe ta--khì ;  I só͘ chòe--ê it-chīn heng-thong , 4 Pháiⁿ-lâng m̄-sī án-ni ;  Sī chhin-chhiūⁿ chho͘-khng hō͘ hong chhe-sòaⁿ , 5 Só͘-í tī sím-phòaⁿ ,  pháiⁿ-lâng khiā-bōe-tiâu ;  Chōe-jîn tī gī-lâng ê hōe-tiong ,  ia̍h sī án-ni , 6 In-ūi Iâ-hô-hoa chai gī-lâng ê lō͘ ,  Nā-sī pháiⁿ-lâng ê lō͘ ōe bia̍t-bô , 
