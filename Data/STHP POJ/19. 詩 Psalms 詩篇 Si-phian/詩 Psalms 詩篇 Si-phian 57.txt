1 Tāi-pi̍t siám-pī Sò-lô ,  bih tī tōng-lāi ;  hit-sî i chòe chit ê kim ê si ;  kau hō͘ Ga̍k-koaⁿ ;  tiāu ,  sī ēng "Bo̍h-tit húi-hoāi--ê" , 1)	Siōng-tè ah ,  kiû Lí khó-lîn góa ,  khó-lîn góa ;  Góa ê sin beh tâu-hioh tī Lí ;  Góa beh tâu-hioh tī Lí si̍t-kó͘ ê tì-ìm-ē ,  Thèng-hāu chiah ê chai-ē keng-kè , 2 Góa beh kiû-kiò Chì-koâiⁿ ê Siōng-tè ;  Chiū-sī kā góa chhiâⁿ-tî ta̍k-hāng sū ê Siōng-tè , 3 Tng hit ê beh thun-chia̍h góa ê lâng húi-pòng góa ê sî ,  Siōng-tè beh si-un ,  tùi thiⁿ kiù góa ;  [Sè-la̍h Ia̍h beh hoat-chhut I ê chû-ài ,  kap I ê sêng-si̍t , 4 Góa ê sìⁿ-miā tī sai ê tiong-kan ;  Góa tó tī chhin-chhiūⁿ hé to̍h ê sè-kan lâng ê tiong-kan ;  In ê chhùi-khí sī chhiuⁿ sī chìⁿ ,  In ê chi̍h sī lāi-to , 5 Siōng-tè ah ,  goān Lí koâiⁿ-tōa pôaⁿ-kè chiah ê thiⁿ ,  Goān Lí ê êng-kng pôaⁿ-kè choân-tōe , 6 In kā góa ê kha-pō͘ siat lô-bāng ,  Ap-chè góa ê sim-sîn ;  In tī góa ê bīn-chêng khui hām-khiⁿ ,  Ka-kī hoán-tńg poa̍h-lo̍h hit lāi-bīn ,  [Sè-la̍h7 Siōng-tè ah ,  góa ê sim chū-chāi ,  góa ê sim chū-chāi ;  Góa beh gîm-si ,  góa beh chhiùⁿ-koa o-ló , 8 Góa ê sîn ah ,  lí tio̍h cheng-sîn khí-lâi ;  Khîm ah ,  sek ah ,  lín tio̍h cheng-sîn khí-lâi ;  Góa pún-sin beh chin chá cheng-sîn khí-lâi , 9 Chú ah ,  Góa beh tī bān peh-sìⁿ ê tiong-kan kám-siā Lí ;  Tī lia̍t-pang ê tiong-kan chhiùⁿ-koa o-ló Lí , 10 In-ūi Lí ê chû-ài tōa kàu tú-thiⁿ ,  Lí ê sêng-si̍t kàu kiong-chhong , 11 Siōng-tè ah ,  goān Lí koâiⁿ-tōa pôaⁿ-kè chiah ê thiⁿ ;  Goān Lí ê êng-kng pôaⁿ-kè choân-tōe , 
