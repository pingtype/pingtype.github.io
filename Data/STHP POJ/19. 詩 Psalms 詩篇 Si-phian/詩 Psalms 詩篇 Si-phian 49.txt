1 Khó-la̍h hō͘-è ê si ;  kau hō͘ Ga̍k-koaⁿ ; 1)	Chèng peh-sìⁿ ah ,  lín lóng tio̍h thiaⁿ chit-ê ,  Sè-chiūⁿ lóng-chóng khiā-khí ê peh-sìⁿ ,  lín tio̍h àⁿ hī-khang ; 2 Bô-lūn hā-téng siōng-téng ,  Hó-gia̍h sòng-hiong ,  lóng tio̍h án-ni , 3 Góa ê chhùi beh kóng tì-hūi ,  Góa ê sim só͘ siūⁿ sī thong-ta̍t , 4 Góa beh àⁿ hī-khang thiaⁿ phì-jū ,  Góa beh ēng khîm kóe-bêng góa ê ò-biāu , 5 Kan-ok tè góa ê kha-āu-tiⁿ sì-bīn ûi góa ,  Tī chit-hō hoān-lān ê ji̍t góa mih-sái kiaⁿ?6 Hiah ê óa-khò in ê sè-le̍k ,  khoa-kháu in ê pù-ū ê lâng , 7 Bô chi̍t-ê ū hoat-tō͘ thang sio̍k-hôe ka-kī ê hiaⁿ-tī ,  Ia̍h bōe-ōe thòe i chiong sio̍k-hôe ê kè-chîⁿ hō͘ Siōng-tè ; 8 (In-ūi sio̍k-hôe in ê sìⁿ-miā ê kè-chîⁿ chin kùi ,  Chí-ū éng-oán pàng-soah ; )9 Hō͘ i tn̂g-tn̂g oa̍h--teh ,  Bô khòaⁿ-kìⁿ hiú-hoāi ; 10 In-ūi i khòaⁿ-kìⁿ tì-hūi ê lâng sí ,  Gû-gōng ê lâng ,  kap chhin-chhiūⁿ cheng-siⁿ hit-khoán ê lâng ,  ia̍h chòe-chi̍t-ē bia̍t-bô ;  Lâu in ê chîⁿ-châi hō͘ pa̍t-lâng , 11 In sim-lāi siūⁿ in ê chhù beh éng-éng tī-teh ,  In khiā-khí ê só͘-chāi beh kàu bān-tāi ;  In ēng ka-kī ê miâ lâi miâ ka-kī ê tōe , 12 Chóng-sī lâng tiàm tī chun-kùi ê tiong-kan ,  bōe kú-tn̂g ;  Chhin-chhiūⁿ ōe sí ê cheng-siⁿ , 13 In kiâⁿ chit ê lō͘ ,  sī in ê gōng ;  Chóng-sī in í-āu ê lâng iáu-kú lia̍h in ê ōe chòe tio̍h ,  [Sè-la̍h14 In chhin-chhiūⁿ iûⁿ-kûn ,  tiāⁿ-tio̍h tio̍h lo̍h im-kan ;  Sí-bô beh chòe in ê bo̍k-chiá ;  Kàu chá-khí sî ,  chèng-ti̍t ê lâng beh koán-hat in ;  In ê súi beh hō͘ im-kan bia̍t--khì ,  Tì-kàu bô khiā-khí ê só͘-chāi , 15 To̍k-to̍k Siōng-tè beh sio̍k-hôe góa ê lêng-hûn ,  thoat-lī im-kan ê koân-pèng ;  In-ūi I beh chiap-la̍p góa ,  [Sè-la̍h16 Lâng hoat-châi ,  ka-têng ke-thiⁿ êng-kng ,  Lí m̄-bián in-ūi án-ni lâi kiaⁿ ; 17 In-ūi i sí ,  bô chi̍t-hāng ōe tòa khì ,  I ê êng-kng bōe-ōe tè i khì , 18 I chāi-siⁿ sui-jiân ka-kī khoa-kháu ū hok-khì ,  (Lí nā gâu chiàu-kò͘ ka-kī ,  lâng beh o-ló lí) , 19 Nā-sī i beh kui kàu i le̍k-tāi ê chó͘-kong hia ,  In éng-oán bô khòaⁿ-kìⁿ kng , 20 Lâng tiàm tī chun-kùi ê tiong-kan ,  ia̍h bô chhíⁿ-gō͘ ,  Sī chhin-chhiūⁿ ōe sí ê cheng-siⁿ , 
