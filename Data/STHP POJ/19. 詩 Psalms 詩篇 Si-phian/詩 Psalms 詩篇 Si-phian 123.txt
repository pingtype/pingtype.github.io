1 Chiūⁿ kiā-á ê si , 1)	Chē tī thiⁿ-téng ê Chú ah ,  Góa kia̍h-ba̍k ǹg Lí , 2 Khòaⁿ ah ,  chòe lô͘-po̍k--ê ê ba̍k-chiu ,  cháiⁿ-iūⁿ ǹg chú-lâng ê chhiú ,  Chòe lú-pī--ê ê ba̍k-chiu ,  cháiⁿ-iūⁿ ǹg chú-bú ê chhiú ,  Goán ê ba̍k-chiu ia̍h chiàu án-ni ǹg Iâ-hô-hoa goán ê Siōng-tè ;  Ti̍t-ti̍t kàu I lîn-bín goán , 3 Iâ-hô-hoa ah ,  khó-lîn goán ,  khó-lîn goán ;  In-ūi goán hō͘ lâng khòaⁿ-khin ,  í-keng kàu-ke̍k , 4 Goán ê sim hō͘ hiah ê lâ-êng ê lâng léng-chhiò ,  Hō͘ kiau-ngō͘ ê lâng khòaⁿ-khin ,  Í-keng kàu-ke̍k , 
