1 Tāi-pi̍t ê si , 1)	Iâ-hô-hoa góa ê chio̍h-pôaⁿ ,  sī eng-kai o-ló--ê ;  I kà-sī góa ê chhiú ōe cheng-chiàn ,  Kà-sī góa ê chńg-thâu-á ōe saⁿ-thâi , 2 I sī góa ê chû-ài ,  góa ê soaⁿ-chē ,  Góa ê koâiⁿ-tâi ,  góa ê kiù-chú ;  Góa ê tîn-pâi ,  sī góa só͘ óa-khò--ê ;  I hō͘ góa ê peh-sìⁿ hâng-ho̍k tī góa ê ē-bīn , 3 Iâ-hô-hoa ah ,  lâng sī sím-mi̍h ,  Lí kéng-jiân bat i? Lâng ê kiáⁿ sī sím-mi̍h ,  Lí kéng-jiân siàu-liām i?4 Lâng chhin-chhiūⁿ pûn chi̍t ê khùi ;  I ê ji̍t-chí chhin-chhiūⁿ iáⁿ kè--khì , 5 Iâ-hô-hoa ah ,  kiû Lí hō͘ thiⁿ sûi-lo̍h ,  chhin-sin kàng-lîm ;  Bong soaⁿ ,  soaⁿ chiū chhut ian , 6 Kiû Lí hoat-chhut sih-nà ,  hō͘ in sì-sòaⁿ ;  Siā-chhut Lí ê chìⁿ ,  hō͘ in jiáu-loān , 7 Lí tùi téng-bīn chhun-chhiú kiù góa ;  Kiù góa chhut tōa-chúi ,  Kiù góa thoat-lī gōa-pang lâng ê chhiú , 8 In ê chhùi kóng pe̍h-chha̍t ,  In ê chiàⁿ-chhiú sī kan-chà ê chiàⁿ-chhiú , 9 Siōng-tè ah ,  góa beh tùi Lí chhiùⁿ sin ê koa ;  Ēng cha̍p-tiâu-hiân ê sek ,  chhiùⁿ-koa o-ló Lí , 10 Lí sī hit ê chín-kiù lia̍t-ông--ê ,  Lí sī hit ê kiù lô͘-po̍k Tāi-pi̍t thoat-lī hāi-miā ê to--ê , 11 Kiû Lí chín-kiù góa ,  kiù góa thoat-lī gōa-pang lâng ê chhiú ;  In ê chhùi kóng pe̍h-chha̍t ,  In ê chiàⁿ-chhiú sī kan-chà ê chiàⁿ-chhiú , 12 Goán ê ta-po͘-kiáⁿ tng siàu-liân ê sî ,  chhin-chhiūⁿ chhiū-á tōa-châng ;  Goán ê cha-bó͘-kiáⁿ chhin-chhiūⁿ chhù-kak ê chio̍h ,  chiàu khí-keng ê khoán-sit tiau-tok--ê , 13 Goán ê chhek-chhng móa-móa ,  ōe chhut ta̍k-iūⁿ ê bí-niû ;  Goán ê iûⁿ tī soaⁿ-iá siⁿ-thòaⁿ ,  chiâⁿ-chheng chiâⁿ-bān , 14 Goán ê gû thoa-mi̍h móa-chāi ;  Bô ū lâng ji̍p-lâi chhim-chiàm ,  ia̍h bián chhut-khì cheng-chiàn ;  Goán ê koe-chhī ,  ia̍h bô ū thî-khàu ê siaⁿ , 15 Tú-tio̍h chit-hō kéng-hóng ê peh-sìⁿ ,  ū hok-khì ;  Ū Iâ-hô-hoa chòe in ê Siōng-tè ,  chit-hō ê peh-sìⁿ ū hok-khì , 
