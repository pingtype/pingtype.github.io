1 Tāi-pi̍t ê si ,  kau hō͘ Ga̍k-koaⁿ ,  tiāu ,  ēng Bō͘-la̍h-piān , 1)	Góa beh choân-sim kám-siā Iâ-hô-hoa ;  Góa beh pò-iông Lí it-chhè kî-biāu ê só͘-chòe , 2 Góa beh chāi-tī Lí hoaⁿ-hí khoài-lo̍k ;  Chì-koâiⁿ--ê ah ,  góa beh o-ló Lí ê miâ , 3 Góa ê tùi-te̍k oa̍t-tńg-sin thè--khì ê sî ,  Chiū tī Lí ê bīn-chêng poa̍h-tó bia̍t-bô , 4 Lí í-keng thòe góa sin-oan ,  thòe góa piān-bêng ;  Lí chē tī pó-chō ,  chiàu kong-gī sím-phòaⁿ , 5 Lí ū chek-pī lia̍t-pang ,  Lí ū bia̍t-bô pháiⁿ-lâng ,  Lí ū chhat-bia̍t in ê miâ kàu éng-oán , 6 Tùi-te̍k kàu kiat-kio̍k ,  siū hong-hòe kàu éng-oán ;  Lí húi-hoāi in ê siâⁿ ;  Liân in ê kì-liām ia̍h bô--khì , 7 To̍k-to̍k Iâ-hô-hoa chē-ūi kàu éng-oán ;  I í-keng ūi sím-phòaⁿ ,  an-tì I ê pó-chō , 8 I beh chiàu kong-gī sím-phòaⁿ sè-kài ,  Chiàu chèng-ti̍t phòaⁿ-toàn chèng peh-sìⁿ , 9 Iâ-hô-hoa koh beh chòe siū ap-pek ê lâng ê koâiⁿ-tâi ,  Tī hoān-lān ê sî ê koâiⁿ-tâi , 10 Bat Lí ê miâ ê lâng beh óa-khò Lí ;  In-ūi ,  Iâ-hô-hoa ,  Lí bē-bat khì-sak chhē Lí ê lâng , 11 Tio̍h o-ló khiā-khí Sek-an ê Iâ-hô-hoa ,  Chiong I só͘ kiâⁿ--ê pò-iông tī chèng peh-sìⁿ ê tiong-kan , 12 In-ūi hit ê cha-pān bēng-àn--ê kì-tit in ;  Bô bōe kì-tit khùn-khó͘ lâng ê ai-kiû , 13 Iâ-hô-hoa ah ,  kiû Lí lîn-bín góa ;  Lí sī tùi sí-mn̂g kiù góa khí--lâi--ê ,  Tio̍h kàm-chhat hiah ê oàn-hūn góa ê lâng só͘ hō͘ góa tú-tio̍h ê khó͘-lān , 14 Thang hō͘ góa kóng-khí Lí it-chhè ê hó miâ-siaⁿ ;  Góa beh tī Sek-an siâⁿ ê mn̂g ,  Ūi-tio̍h Lí ê kiù-un lâi hoaⁿ-hí , 15 Lia̍t-pang hām-lo̍h tī in só͘ khui ê hām-khiⁿ ;  In ê kha tîⁿ tī in àm-chīⁿ siat ê lô-bāng , 16 Iâ-hô-hoa í-keng hián-bêng ka-kī ,  I í-keng kiâⁿ sím-phòaⁿ ;  Pháiⁿ lâng hō͘ ka-kī ê chhiú só͘ chòe--ê tîⁿ--tio̍h ,  [Hi-kai-un ,  Sè-la̍h17 Pháiⁿ-lâng beh kui tī im-hú ,  Bōe kì--tit Siōng-tè ê lia̍t-pang ia̍h beh án-ni , 18 In-ūi sòng-hiong-lâng tek-khak bô éng-oán hō͘ Siōng-tè bōe kì-tit ,  Khùn-khó͘ ê lâng ê ǹg-bāng ,  tek-khak bōe éng-éng bô--khì , 19 Iâ-hô-hoa ah ,  kiû Lí khí--lâi ,  m̄-thang iông-ún lâng khah-iâⁿ ;  Goān lia̍t-pang tī Lí ê bīn-chêng siū sím-phòaⁿ , 20 Iâ-hô-hoa ah ,  kiû Lí hō͘ in kiaⁿ-hiâⁿ ;  Goān lia̍t-pang chai ka-kī put-kò sī lâng nā-tiāⁿ ,  [Sè-la̍h
