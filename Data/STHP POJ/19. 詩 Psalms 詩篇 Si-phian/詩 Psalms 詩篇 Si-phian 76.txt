1 A-sat ê si-koa ,  kau hō͘ Ga̍k-koaⁿ ;  ēng si-hiân ê ga̍k-khì , 1)	Tī Iû-tāi Siōng-tè hō͘ lâng só͘ bat ;  Tī Í-sek-lia̍t I ê miâ chòe tōa , 2 Tī Sat-léng ū I ê tiùⁿ-pâng ,  Tī Sek-an ū I khiā-khí ê só͘-chāi , 3 I tī-hia at-chi̍h keng ê chìⁿ ,  Kap tîn-pâi ,  to-kiàm ,  í-ki̍p kau-chiàn ê ke-si , 	[Sè-la̍h4 Lí tùi chhiúⁿ-mi̍h ê soaⁿ-chē lâi ,  ū êng-kng kap ui-giâm , 5 Sim ióng-kám ê lâng lóng siū chhiúⁿ-kiap ;  in ê khùn sī tn̂g-tn̂g khùn ;  Eng-hiông ê lâng ,  bô chi̍t-ê ōe chhut-chhiú , 6 Ngá-kok ê Siōng-tè ah ,  Lí ê chek-pī chi̍t-ē hoat-chhut ,  Chhia ,  bé ,  lóng khùn tāng-bîn , 7 To̍k-to̍k Lí sī thang kiaⁿ--ê ;  Lí ê siū-khì chi̍t-ē hoat-chhut ,  chī-chūi tī Lí ê bīn-chêng khiā-ōe-tiâu ah?8 Lí tùi thiⁿ--nih hō͘ lâng thiaⁿ phòaⁿ-toàn ;  Tōe chiū kiaⁿ-hiâⁿ chēng-chēng ; 9 Chiū-sī Siōng-tè khí--lâi sím-phòaⁿ ,  Beh kiù tōe-chiūⁿ it-chhè khiam-pi ê lâng , 	[Sè-la̍h10 Lâng ê siū-khì ,  tek-khak hō͘ Lí tit-tio̍h o-ló ;  Kî-û ê siū-khì ,  Lí beh kìm-chí , 11 Lín tio̍h tùi lín ê Siōng-tè Iâ-hô-hoa hē-goān koh siā-goān ;  Sì-ûi ê lâng tio̍h tòa lé-mi̍h kòng-hiàn tī thang kèng-ùi ê Chú , 12 I beh at-chí kùi-cho̍k ê kiau-khì ,  I hō͘ sè-chiūⁿ ê lia̍t-ông kiaⁿ-ùi , 
