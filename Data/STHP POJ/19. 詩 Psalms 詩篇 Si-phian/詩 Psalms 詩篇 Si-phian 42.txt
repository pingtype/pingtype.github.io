1 Khó-la̍h hō͘-è kà-sī ê si ,  kau hō͘ Ga̍k-koaⁿ , 1)	Siōng-tè ah ,  góa ê sim chhiat-chhiat him-bō͘ Lí ,  Chhin-chhiūⁿ lo̍k chhiat-chhiat him-bō͘ khoe-chúi , 2 Góa ê sim chhùi-ta ,  him-bō͘ Siōng-tè ,  chiū-sī oa̍h ê Siōng-tè ;  Góa siáⁿ-sî ōe kàu Siōng-tè bīn-chêng ,  lâi kìⁿ I ah?3 Góa mî-ji̍t ēng góa ê ba̍k-sái chún pn̄g chia̍h ,  In tùi góa kóng bô soah ,  Lí ê Siōng-tè tī toh-lo̍h?4 Góa chá-chêng kap chèng-lâng chòe-tīn khì ,  chhōa in kàu Siōng-tè ê chhù ;  Ēng hoaⁿ-hí o-ló ê siaⁿ ,  tāi-ke siú choeh ;  Góa tui-liām chiah ê sū ,  góa ê sim ke̍k-kî pi-siong , 5 Góa ê sim ah ,  lí siáⁿ-sū ut-chut? Siáⁿ-sū tī góa ê lāi-bīn tio̍h-kip? Lí tio̍h ǹg-bāng Siōng-tè ,  In-ūi I ê bīn ǹg góa ,  lâi chín-kiù góa ;  só͘-í góa iáu-kú beh o-ló I , 6 Góa ê Siōng-tè ah ,  góa ê sim tī góa ê lāi-bīn ut-chut ;  Só͘-í góa tùi Iok-tàn ê tōe kap Hek-bûn ,  Ia̍h tùi Bí-sat ê soaⁿ kì-liām Lí , 7 Lí ê pho̍k-pò͘ chhut-siaⁿ ,  chiū chhim-ian kap chhim-ian saⁿ kiò ìn ;  Lí ê pho-lōng ,  Lí ê tōa-éng ,  lóng im-ba̍t góa , 8 Chóng-sī Iâ-hô-hoa ji̍t--sî beh si-chhut I ê chû-ài ;  Mî--sî I hō͘ góa chhiùⁿ-koa ,  Lâi kiû siúⁿ-sù góa oa̍h-miā ê Siōng-tè , 9 Góa beh tùi Siōng-tè ,  góa ê chio̍h-pôaⁿ ,  kóng ,  Lí siáⁿ-sū bōe-kì-tit góa? Góa siáⁿ-sū in-ūi tùi-te̍k ê ap-pek ,  iu-būn lâi kiâⁿ ah?10 Góa ê tùi-te̍k ki-chhì góa ,  chhin-chhiūⁿ phah-chhùi góa ê kut-thâu ;  In tùi góa kóng bô soah ,  Lí ê Siōng-tè tī toh-lo̍h?11 Góa ê sim ah ,  lí siáⁿ-sū ut-chut? Siáⁿ-sū tī góa ê lāi-bīn tio̍h-kip? Lí tio̍h ǹg-bāng Siōng-tè ;  in-ūi góa iáu-kú beh o-ló I ;  I sī góa ê bīn ê êng-kng ,  ia̍h sī góa ê Siōng-tè , 
