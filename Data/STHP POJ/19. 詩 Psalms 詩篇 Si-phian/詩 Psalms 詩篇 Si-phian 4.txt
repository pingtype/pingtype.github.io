1 Tāi-pi̍t ê si ,  kau hō͘ Ga̍k-koaⁿ ;  ēng si hiân ê ga̍k-khì , 1)	Hián-bêng góa ê gī ê Siōng-tè ah ,  góa kiû-kiò ê sî ,  kiû Lí ìn góa ,  Góa tī khùn-khó͘ ê tiong-kan ,  Lí bat hō͘ góa khoan-khoah ,  Taⁿ kiû Lí lîn-bín góa ,  lâi thiaⁿ góa ê kî-tó , 2 Lín chiah ê siōng-téng-lâng ah ,  chiong góa ê êng-kng piàn-chòe lêng-jio̍k ,  beh kàu tī-sî? Lín ì-ài khang-hu ,  chhiau-chhē bô iáⁿ-chiah ,  beh kàu tī-sî?	[Sè-la̍h3 Lín tio̍h chai Iâ-hô-hoa í-keng hun-piat kèng-khiân ê lâng chòe I ka-kī ê ,  Góa kiû-kiò Iâ-hô-hoa ,  I beh thiaⁿ góa , 4 Lín tio̍h kiaⁿ-hiâⁿ ,  m̄-thang hoān-chōe ;  Tī bîn-chhn̂g--nih ,  sim tio̍h sàm-su ,  ia̍h tio̍h siok-chēng ,  [Sè-la̍h5 Tio̍h hiàn gī ê chè ,  Ia̍h tio̍h óa-khò Iâ-hô-hoa , 6 Chōe-chōe lâng kóng ,  Chī-chūi ōe chí-sī goán sím-mi̍h hó--chhù? Iâ-hô-hoa ah ,  kiû Lí ēng Lí ê bīn ê kng lâi chiò goán , 7 Lí hō͘ góa sim-lāi ū hoaⁿ-hí ,  Iâⁿ-kè lâng tit-tio̍h chōe-chōe gō͘-kak kap sin-chiú ê sî , 8 Góa beh an-jiân tó--teh khùn ,  In-ūi chí-ū Iâ-hô-hoa Lí hō͘ góa an-ún khiā-khí , 
