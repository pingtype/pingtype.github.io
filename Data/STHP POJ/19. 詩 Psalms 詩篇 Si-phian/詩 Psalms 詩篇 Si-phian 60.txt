1 Tāi-pi̍t tī nn̄g-tiâu khoe ê A-lân ,  í-ki̍p Só-pa ê A-lân ,  kau-chiàn ê sî ,  Iok-ap tò-lâi tī Iâm-kok ,  thâi-sí Í-tong lâng chi̍t-bān nn̄g-chheng ,  hit-sî Tāi-pi̍t chòe chit ê kim ê si ,  hō͘ lâng ha̍k-si̍p ;  kau hō͘ Ga̍k-koaⁿ ;  tiāu ,  ēng "Chòe kan-chèng ê pek-ha̍p-hoe" , 1)	Siōng-tè ah ,  Lí bat khì-sak goán ,  phò-hoāi goán ;  Lí bat siū-khì goán ,  kiû Lí hō͘ goán koh heng-khí , 2 Lí hō͘ tōe tín-tāng ,  ia̍h hō͘ i pang-li̍h ;  Goān Lí i-hó i ê li̍h-hûn ;  in-ūi tōe iô-tāng , 3 Lí hō͘ Lí ê peh-sìⁿ tú-tio̍h kan-lân ;  Lí hō͘ goán lim hit ê hō͘ lâng tian-lâi tó-khì ê chiú , 4 Lí ēng kî siúⁿ-sù kèng-ùi Lí ê lâng ,  Thang ūi chin-lí kia̍h--khí-lâi ia̍t ,  [Sè-la̍h5 Kiû Lí thiaⁿ goán ,  ēng chiàⁿ-chhiú khan-kiù goán ,  Thang hō͘ Lí só͘ thiàⁿ ê lâng tit-tio̍h kiù , 6 Siōng-tè í-keng kí I ê sèng-kiat lâi kóng ,  Góa beh tāi-ia̍t ,  Góa beh pun-khui Sī-kiàm ,  niû So͘-kat ê soaⁿ-kok , 7 Ki-lia̍t sī Góa-ê ,  Má-ná-se ia̍h sī Góa-ê ;  Í-hoat-liân sī Góa ê thâu-khoe ;  Iû-tāi sī Góa ê koân-pèng , 8 Mô͘-ap beh chòe Góa ê e̍k-phûn ;  Góa beh hiat Góa ê ôe tī Í-tong ;  Hui-lī-sū tōe ah ,  lí in-ūi Góa lâi tōa-siaⁿ hoah , 9 Chī-chūi ōe chhōa góa ji̍p kian-kò͘ ê siâⁿ? Chī-chūi chhōa góa ji̍p Í-tong ê tōe?10 Siōng-tè ah ,  Lí kiám m̄-sī khì-sak goán mah? Siōng-tè ah ,  Lí bô kap goán ê kun-peng saⁿ-kap chhut-khì , 11 Kiû Lí pang-chān goán kong-kek tùi-te̍k ;  In-ūi lâng ê chín-kiù sī khang-khang , 12 Goán óa-khò Siōng-tè ,  chòe-chiâⁿ tōa tāi-chì ;  In-ūi thún-ta̍h goán ê tùi-te̍k--ê ,  chiū-sī I , 
