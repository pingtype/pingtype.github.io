1 Chi̍t phiⁿ si-koa ,  kau hō͘ Ga̍k-koaⁿ , 1)	Choân-tōe lóng tio̍h tùi Siōng-tè lâi chhut hoaⁿ-hí ê siaⁿ ; 2 Chhiùⁿ-koa o-ló I ê miâ ê êng-kng ;  Ēng o-ló ê ōe lâi hián-bêng I ê êng-kng , 3 Tio̍h tùi Siōng-tè kóng ,  Lí ê só͘-chòe kàu hiah thang kiaⁿ! In-ūi Lí ê tōa koân-lêng ,  Lí ê tùi-te̍k beh hâng-ho̍k Lí , 4 Choân-tōe beh kèng-pài Lí ,  Gîm-si o-ló Lí ;  Beh gîm-si o-ló Lí ê miâ , 	[Sè-la̍h5 Lín tio̍h lâi ,  lâi khòaⁿ Siōng-tè só͘-kiâⁿ ê sū ,  I tùi sè-kan-lâng só͘-chòe--ê ,  put-chí thang kiaⁿ , 6 I chiong hái piàn-chòe ta-tōe ;  In pō͘-kiâⁿ kè-hô ;  Tī-hia goán in-ūi I lâi hoaⁿ-hí , 7 I ēng I ê koân tī-lí ,  ti̍t kàu éng-oán ;  I ê ba̍k-chiu kàm-chhat lia̍t-pang ;  Pōe-ge̍k ê lâng m̄-thang chū-ko , 	[Sè-la̍h8 Bān peh-sìⁿ ah ,  lín tio̍h o-ló goán ê Siōng-tè ;  Hō͘ lâng thiaⁿ-kìⁿ o-ló I ê siaⁿ , 9 I hō͘ goán ê sìⁿ-miā oa̍h-teh ;  Ia̍h bô hō͘ goán ê kha iô-tāng , 10 Siōng-tè ah ,  Lí bat chhì-giām goán ;  Thoàn-liān goán chhin-chhiūⁿ thoàn-liān gûn chi̍t-iūⁿ , 11 Lí hō͘ goán ji̍p lô-bāng ;  Ēng tāng-tàⁿ hē tī goán ê sin-chiūⁿ , 12 Lí hō͘ lâng chē-chhia ,  pôaⁿ-kè goán ê thâu-khak ;  Goán keng-kè chúi-hé ,  Chóng-sī Lí hō͘ goán kàu pù-ū ê só͘-chāi , 13 Góa beh ēng sio-chè chìn-ji̍p Lí ê chhù ;  Góa beh tùi Lí siā góa ê goān , 14 Chiū-sī tī góa hoān-lān ê sî ,  góa ê chhùi-tûn só͘ kóng--ê ,  Góa ê chhùi só͘ hē ê goān , 15 Góa beh ēng pûi ê cheng-siⁿ ê sio-chè ,  Kap kang-iûⁿ ê phang-bī ,  hiàn hō͘ Lí ;  Koh ēng kang ê gû ,  kang ê soaⁿ-iûⁿ ,  lâi hiàn , 	[Sè-la̍h16 Hoān-nā kèng-ùi Siōng-tè ê lâng ,  lín lóng tio̍h lâi thiaⁿ ;  Góa beh kóng-khí I ūi góa só͘ kiâⁿ ê sū , 17 Góa bat ēng góa ê chhùi kiû-kiò I ;  Ēng góa ê chi̍h o-ló I chòe koâiⁿ , 18 Góa nā sim-lāi chù-tiōng chōe-ok ,  Chú tek-khak bô beh thiaⁿ ; 19 Chóng-sī Siōng-tè si̍t-chāi ū thiaⁿ-kìⁿ ;  Í-keng àⁿ-lo̍h thiaⁿ góa kî-tó ê siaⁿ , 20 Siōng-tè sī eng-kai o-ló--ê ,  I bē-bat the-sî góa ê kî-tó ,  ia̍h bē-bat hō͘ I ê chû-ài lī-khui góa , 
