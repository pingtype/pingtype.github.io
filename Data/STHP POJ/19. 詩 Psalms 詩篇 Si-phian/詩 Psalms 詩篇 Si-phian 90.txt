1 Siōng-tè ê lâng Mô͘-se ê kî-tó , 1)	Chú ah ,  Lí ta̍k sè-tāi chòe goán khiā-khí ê só͘-chāi , 2 Chiah ê soaⁿ iáu-bē siⁿ-chhut ,  Tōe kap sè-kài Lí iáu-bē chō-chiâⁿ ,  Tùi éng-oán kàu éng-oán Lí sī Siōng-tè , 3 Lí hō͘ lâng kui thó͘ ,  Kóng ,  Lín sè-kan lâng ,  tio̍h oa̍t-tò-tńg , 4 In-ūi chāi Lí khòaⁿ ,  chi̍t-chheng nî chhin-chhiūⁿ í-keng kè--khì ê chā-ji̍t ;  Koh chhin-chhiūⁿ mî-kan ê chi̍t-kiⁿ , 5 Lí chhin-chhiūⁿ ēng tōa-chúi kā in lâu--khì ;  in chhin-chhiūⁿ khùn chi̍t-chhíⁿ ;  Chá-khí-sî in chhin-chhiūⁿ hoat-siⁿ ê chháu , 6 Chá-khí-sî hoat-siⁿ bō͘-sēng ;  Ê-hng-sî siū-koah chiū ko͘-tâ , 7 In-ūi goán tùi Lí ê siū-khì chiū siau-bia̍t ,  Koh goán tùi Lí ê hoat-sèng lâi kiaⁿ-hiâⁿ , 8 Lí chiong goán ê chōe-ok pâi tī Lí ê bīn-chêng ,  Chiong goán ún-ba̍t ê pháiⁿ pâi tī Lí ê bīn ê kng-bêng-tiong , 9 Goán ê ji̍t-chí lóng keng-kè tī Lí ê tōa siū-khì ;  Goán ê nî-hè kè-liáu ,  chhin-chhiūⁿ thó͘ chi̍t ê khùi , 10 Goán it-seng ê nî-ji̍t sī chhit-cha̍p hè ,  Nā sī ióng-chòng thang kàu poeh-cha̍p hè ,  Chóng-sī kî-tiong só͘ khoa-kháu--ê ,  put-kò sī lô-khó͘ iu-chhiû ;  I kín-kín kè ,  goán chiū pe--khì , 11 Chī-chūi chai Lí siū-khì ê koân-sè ,  Ia̍h chiàu Lí eng-kai siū ê kèng-ùi ,  chai Lí ê siū-khì ah?12 Kiû Lí kà-sī goán ,  cháiⁿ-iūⁿ sǹg ka-kī ê ji̍t-chí ;  Hō͘ goán tit-tio̍h tì-hūi ê sim , 13 Iâ-hô-hoa ah ,  beh kàu tī-sî nih? kiû Lí tò-tńg ;  Ūi-tio̍h Lí ê lô͘-po̍k lâi hôe-sim , 14 Kiû Lí chá-khí-sî ēng Lí ê chû-ài hō͘ goán móa-chiok ;  Hō͘ goán chi̍t-sì-lâng hoaⁿ-hí khoài-lo̍k , 15 Kiû Lí chiàu Lí khó͘-chhó͘ goán ê ji̍t ,  Chiàu goán tú-tio̍h hoān-lān ê nî ,  hō͘ goán hoaⁿ-hí , 16 Goān Lí ê só͘-chòe tùi Lí ê lô͘-po̍k hián-hiān ,  Lí ê êng-kng tùi in ê kiáⁿ-sun hián-bêng , 17 Goān Chú goán ê Siōng-tè ê bí-biāu tiàm tī goán ê téng-bīn ;  Goān Lí kian-kò͘ goán ê chhiú só͘ chòe ê kang ,  Goán ê chhiú só͘ chòe ê kang ,  goān Lí kian-kò͘ i , 
