1 Iâ-hô-hoa chòe ông ;  tōe tio̍h khoài-lo̍k ;  Chèng hái-sū tio̍h hoaⁿ-hí , 2 Ba̍t-hûn kap o͘-àm tī I ê sì-ûi ;  Gī-lí kap kong-pêng sī I pó-chō ê tōe-ki , 3 Hé kiâⁿ tī I ê bīn-chêng ,  Sio I sì-ûi ê tùi-te̍k , 4 I ê sih-nà chiò-kng sè-kài ;  Tōe khòaⁿ-kìⁿ ,  chiū tín-tāng , 5 Tī Iâ-hô-hoa ê bīn-chêng ,  chiū-sī choân-tōe ê Chú ê bīn-chêng ,  Chiah ê soaⁿ siau-iûⁿ chhin-chhiūⁿ la̍h , 6 Chiah ê thiⁿ hián-bêng I ê gī ,  Lia̍t-pang khòaⁿ-kìⁿ I ê êng-kng , 7 Hoān-nā ho̍k-sāi tiau-khek ê ngó͘-siōng ,  Ēng hu-ké ê sîn chū-khoa--ê ,  lóng tio̍h siū kiàn-siàu ;  Lín chiah ê sîn ah ,  lóng tio̍h kèng-pài I ; 8 Iâ-hô-hoa ah ,  in-ūi Lí ê phòaⁿ-toàn ,  Sek-an thiaⁿ-kìⁿ chiū hoaⁿ-hí ,  Iû-tāi ê siâⁿ ia̍h lóng khoài-lo̍k , 9 In-ūi Iâ-hô-hoa Lí sī chì-koâiⁿ pôaⁿ-kè choân-tōe ;  Lí sī chì-chun ,  pôaⁿ-kè chèng sîn-bêng , 10 Thiàⁿ Iâ-hô-hoa ê lâng ,  lín lóng tio̍h oàn-hūn pháiⁿ ;  I pó-hō͘ I sèng ê peh-sìⁿ ê sìⁿ-miā ;  I chín-kiù in thoat-lī pháiⁿ-lâng ê chhiú , 11 Kng-bêng sī ūi-tio̍h gī-lâng lâi pī-pān ,  Hoaⁿ-hí sī ūi-tio̍h sim chèng-ti̍t ê lâng lâi pī-pān , 12 Gī-lâng ah ,  lín tio̍h in-ūi Iâ-hô-hoa lâi hoaⁿ-hí ;  Kì-liām I ê sèng-miâ lâi o-ló , 
