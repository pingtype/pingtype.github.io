1 Tāi-pi̍t ê si , 1)	Góa beh chhiùⁿ chû-ài kap kong-pêng ê koa ;  Iâ-hô-hoa ah ,  góa beh ǹg Lí chhiùⁿ o-ló ê koa , 2 Góa beh ēng tì-hūi kiâⁿ tī oân-choân ê lō͘ ;  Lí beh siáⁿ-sî kàu góa chia? Góa beh ēng oân-choân ê sim kiâⁿ tī góa ê ke-lāi , 3 Siâ-phiah ê sū ,  góa lóng m̄ pâi tī góa ê ba̍k-chêng ;  Pōe-tō ê lâng só͘ chòe ê sū ,  góa chin oàn-hūn ;  M̄ hō͘ i liâm-tio̍h góa , 4 Oan-khiau ê sim tek-khak hō͘ i lī-khui góa ;  It-chhè ê pháiⁿ góa m̄-bat i , 5 Àm-tiong húi-pòng i ê chhù-piⁿ--ê ,  góa beh bia̍t i ;  Ba̍k-chiu-kho͘ tōa ê ,  sim kiau-ngō͘ ê lâng ,  góa bô iông-ún i , 6 Góa ê ba̍k-chiu beh khòaⁿ kok-lāi sêng-si̍t ê lâng ,  hō͘ in kap góa saⁿ-kap tòa ;  Kiâⁿ tī oân-choân ê lō͘--ê ,  i beh ho̍k-sāi góa , 7 Kiâⁿ khúi-chà ê lâng bōe-tit-thang tòa góa ê ke-lāi ;  Kóng pe̍h-chha̍t-ōe ê lâng bōe-tit-thang khiā-tiâu tī góa ê ba̍k-chiu-chêng , 8 Ta̍k chá-khí góa beh bia̍t-bô kok-lāi ê pháiⁿ-lâng ;  Thang chiong it-chhè chòe-pháiⁿ ê lâng ,  tùi Iâ-hô-hoa ê siâⁿ tû--khì , 
