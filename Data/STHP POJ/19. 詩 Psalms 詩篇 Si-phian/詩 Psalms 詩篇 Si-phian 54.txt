1 Se-hut lâng lâi tùi Sò-lô kóng ,  Tāi-pi̍t kiám-m̄-sī bih tī goán hia mah? Hit-sî Tāi-pi̍t chòe chit ê kà-sī ê si ;  kau hō͘ Ga̍k-koaⁿ ;  ēng si-hiân ê ga̍k-khì , 1)	Siōng-tè ah ,  kiû Lí ēng Lí ê miâ kiù góa ;  Ēng Lí ê tōa koân-lêng thòe góa sin-oan , 2 Siōng-tè ah ,  kiû Lí thiaⁿ góa ê kî-tó ;  Àⁿ hī-khang thiaⁿ góa ê chhùi só͘ kóng ê ōe , 3 In-ūi gōa-lâng khí-lâi kong-kek góa ,  Kiông-ok ê lâng siàu-siūⁿ góa ê sìⁿ-miā ;  In bô kèng-hōng Siōng-tè tī in ê bīn-chêng , 	[Sè-la̍h4 Siōng-tè sī pang-chān góa ê ,  Chú sī hû-chhî góa ê oa̍h-miā ê , 5 I beh chiong góa ê tùi-te̍k só͘ kiâⁿ ê pháiⁿ pò-èng in ;  Kiû Lí chiàu Lí ê sêng-si̍t bia̍t-bô in , 6 Góa beh chiong kam-sim ê chè-sū hiàn hō͘ Lí ;  Iâ-hô-hoa ah ,  góa beh kám-siā o-ló Lí ê miâ ;  in-ūi Lí ê miâ sī hó , 7 I kiù góa chhut it-chhè ê hoān-lān ;  Góa chhin-ba̍k khòaⁿ-kìⁿ góa ê tùi-te̍k tú-tio̍h pò-èng , 
