1 Khó-la̍h ê hō͘-è ê si ;  kau hō͘ Ga̍k-koaⁿ ;  ēng Ka-te̍k ê ga̍k-khì , 1)	Bān-kun ê Iâ-hô-hoa ah ,  Lí khiā-khí ê só͘-chāi ,  cháiⁿ-iūⁿ hiah thang ì-ài , 2 Góa ê sim-sîn loân-bō͘ Iâ-hô-hoa ê tiān-īⁿ kàu hūn--khì ;  Góa ê sim-tn̂g ,  góa ê jio̍k-thé ,  ǹg oa̍h ê Siōng-tè kiû-kiò , 3 Bān-kun ê Iâ-hô-hoa ,  góa ê Ông ,  góa ê Siōng-tè ah ,  Chhek-chiáu-á ūi-tio̍h ka-kī chhē-tio̍h chi̍t ê chhù ,  Ìⁿ-á ūi-tio̍h ka-kī chhē-tio̍h pū-kiáⁿ ê siū ;  Chiū-sī tī Lí hiah ê chè-tôaⁿ hia , 4 Khiā-khí tī Lí ê chhù ê ,  hit hō lâng ū hok-khì ;  In beh ti̍t-ti̍t o-ló Lí , 	[Sè-la̍h5 I ê la̍t chāi-tī Lí ,  In ê sim ì-hiòng Sek-an ê tōa-lō͘--ê ,  hit-hō lâng ū hok-khì , 6 In keng-kè Lâu-ba̍k-sái ê soaⁿ-kok ,  hō͘ i pìⁿ-chòe chúi-chôaⁿ ê só͘-chāi ;  Koh ū chhiu-thiⁿ ê hō͘ ê hok-khì kā i khàm-móa , 7 In ná-kiâⁿ ,  khùi-la̍t ná ke-thiⁿ ,  Ta̍k-lâng kàu Sek-an tiâu-kìⁿ Siōng-tè , 8 Bān-kun ê Siōng-tè Iâ-hô-hoa ah ,  kiû Lí thiaⁿ góa ê kî-tó ;  Ngá-kok ê Siōng-tè ah ,  kiû Lí àⁿ hī-khang lâi thiaⁿ , 	[Sè-la̍h9 Chòe goán ê tîn-pâi ê Siōng-tè ah ,  Lí tio̍h khòaⁿ ;  Khòaⁿ Lí siū boah-iû--ê ê bīn , 10 Tī Lí ê tiān-īⁿ tòa chi̍t-ji̍t ,  khah-hó chi̍t-chheng ji̍t ;  Lêng-khó͘ tī góa ê Siōng-tè ê chhù kò͘-mn̂g ,  Khah-hó tiàm tī pháiⁿ-lâng ê pò͘-pîⁿ , 11 In-ūi Iâ-hô-hoa Siōng-tè sī ji̍t-thâu ,  sī tîn-pâi ;  Iâ-hô-hoa siúⁿ-sù un-hūi kap êng-kng ;  I bē-bat lâu chi̍t-hāng hó-mi̍h ,  Bô hō͘ hiah ê kiâⁿ chèng-ti̍t ê lâng , 12 Bān-kun ê Iâ-hô-hoa ah ,  Óa-khò Lí ê lâng ū hok-khì , 
