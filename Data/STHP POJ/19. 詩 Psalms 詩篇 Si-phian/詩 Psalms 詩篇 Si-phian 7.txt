1 Tāi-pi̍t chí Piān-ngá-bín lâng Kó͘-si̍t ê ōe ,  ǹg Iâ-hô-hoa chhiùⁿ-koa ;  tiāu ,  ēng Si-kai-un , 1)	Iâ-hô-hoa góa ê Siōng-tè ah ,  góa óa-khò Lí ;  Kiû Lí kiù góa thoat-lī it-chhè tui-kóaⁿ góa ê lâng ,  kiù góa chhut-lâi , 2 Kiaⁿ-liáu i chhin-chhiūⁿ sai ,  thiah-li̍h góa ;  Thiah kàu chhùi-chhùi ,  bô chín-kiù góa--ê , 3 Iâ-hô-hoa góa ê Siōng-tè ah ,  góa nā kiâⁿ chit-ê ;  Nā ū chōe-ok tī góa ê chhiú ; 4 Góa nā ēng pháiⁿ pò hit ê kap góa hô-hó ê lâng ;  (Kî-si̍t liân hit ê bô iân-kò͘ kap góa chòe tùi-te̍k ê lâng ,  góa ia̍h ū kiù i ; )5 Chiū chhut-chāi tùi-te̍k tui-jip góa ,  kàu jip-tio̍h ;  Chiong góa ê sìⁿ-miā ta̍h tī thô͘-kha ,  Chiong góa ê êng-kng hē tī thô͘-hún , 	[Sè-la̍h6 Iâ-hô-hoa ah ,  kiû Lí tī Lí ê siū-khì-tiong khí--lâi ,  Peh--khí-lâi khiā ,  tí-tng góa ê tùi-te̍k ê tōa siū-khì ,  Kiû Lí ūi-tio̍h góa lâi chhíⁿ ,  chiàu Lí só͘ tiāⁿ-tio̍h lâi sím-phòaⁿ , 7 Goān lia̍t-pang ê hōe ûi Lí ;  Goān Lí tò-tńg tī koâiⁿ-ūi tī in ê téng-bīn , 8 Iâ-hô-hoa sím-phòaⁿ chèng peh-sìⁿ ;  Iâ-hô-hoa ah ,  kiû Lí phòaⁿ-toàn góa ,  chiàu góa ê gī kap góa sim-lāi ê chèng-ti̍t , 9 Goān pháiⁿ-lâng ê pháiⁿ kàu chia soah ,  gī-lâng Lí hō͘ i khiā-chāi ;  In-ūi kong-gī ê Siōng-tè kàm-chhat lâng ê sim-tn̂g , 10 Góa ê tîn-pâi chāi-tī Siōng-tè ,  I chín-kiù sim-lāi chèng-ti̍t ê lâng , 11 Siōng-tè sī kong-gī ê sím-phòaⁿ-si ;  Ia̍h sī ji̍t-ji̍t hoat-chhut siū-khì ê Siōng-tè , 12 Lâng nā m̄ hoán-hóe ,  I beh bôa I ê to ;  I ū tiuⁿ I ê keng ,  pī-pān piān-piān , 13 I pī-pān ōe hō͘ lâng sí ê ke-si ,  I só͘ siā ê chìⁿ sī hé chìⁿ , 14 Lí khòaⁿ ,  pháiⁿ lâng tô͘-bô͘ kan-ok ,  Hoâi-īn to̍k-hāi ,  siⁿ-chhut hu-ké , 15 I khui khut ,  ku̍t hō͘ i chhim ;  Kéng-jiân poa̍h-lo̍h tī i só͘ khui ê hām-khiⁿ , 16 I ê to̍k-hāi beh tò-tńg kàu i ê thâu-khak ;  I ê kiông-pō beh lo̍h tī i ê thâu-khak-téng , 17 Góa beh chiàu Iâ-hô-hoa ê kong-gī kám-siā I ;  Koh o-ló chì-koâiⁿ Iâ-hô-hoa ê miâ , 
