1 Tāi-pi̍t ê si , 1)	Iâ-hô-hoa ah ,  kiû Lí kā góa phòaⁿ-toàn ;  in-ūi góa ū chiàu góa ê sûn-choân lâi kiâⁿ ;  Góa óa-khò Iâ-hô-hoa bô iô-choah , 2 Iâ-hô-hoa ah ,  kiû Lí kàm-chhat góa ,  chhì-giām góa ;  Thoàn-liān góa ê sim-tn̂g , 3 In-ūi Lí ê chû-ài siông-siông tī góa ê ba̍k-chiu-chêng ;  Góa ia̍h ū chiàu Lí ê chin-lí kiâⁿ , 4 Góa bē-bat kap hong-hàm ê lâng saⁿ-kap chē ;  Ia̍h bô kap ké-chòe ê lâng chòe-tīn , 5 Góa oàn-hūn pháiⁿ-lâng ê hōe ;  Bô beh kap ok-to̍k ê lâng tâng chē , 6 Iâ-hô-hoa ah ,  góa beh sóe chhiú piáu-bêng góa ê bô chōe ,  Chiah lâi se̍h Lí ê chè-tôaⁿ ; 7 Thang hō͘ lâng thiaⁿ-kìⁿ kám-siā ê siaⁿ ,  Koh thang kóng-khí Lí it-chhè kî-biāu ê só͘-chòe , 8 Iâ-hô-hoa ah ,  góa thiàⁿ-sioh Lí só͘ tòa ê chhù ;  Í-ki̍p Lí êng-kng só͘ tī-teh ê só͘-chāi , 9 M̄-thang chiong góa ê lêng-hûn kap chōe-jîn chòe chi̍t-ē siu-si̍p--khì ;  M̄-thang chiong góa ê oa̍h-miā kap thâi-lâng--ê chòe chi̍t-ē siu-si̍p--khì , 10 In ê chhiú-tiong ū kan-ok ;  In ê chiàⁿ-chhiú móa-móa pò͘-lō͘ , 11 Lūn-kàu góa ,  góa beh chiàu góa ê sûn-choân lâi kiâⁿ ;  Kiû Lí kiù-sio̍k góa ,  lîn-bín góa , 12 Góa ê kha khiā tī pîⁿ-tháⁿ ê só͘-chāi ,  Tī chèng-hōe-tiong ,  góa beh o-ló Iâ-hô-hoa , 
