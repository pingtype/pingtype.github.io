1 Lín tio̍h o-ló Iâ-hô-hoa ,  Góa ê sim ah ,  lí tio̍h o-ló Iâ-hô-hoa , 2 Góa it-seng beh o-ló Iâ-hô-hoa ;  Góa iáu-oa̍h ê sî ,  beh chhiùⁿ-koa o-ló góa ê Siōng-tè , 3 Lín bo̍h--tit óa-khò kun-ông ,  bo̍h--tit óa-khò sè-kan lâng ;  In chi̍t-tiám-á bōe-ōe pang-chān , 4 I chi̍t-ē tn̄g-khùi ,  chiū kui-thó͘ ;  I só͘ kè-e̍k--ê ,  tī hit-ji̍t chiū siau-bia̍t , 5 Ū Ngá-kok ê Siōng-tè chòe i ê pang-chān ,  Ǹg-bāng i ê Siōng-tè Iâ-hô-hoa ê ,  chit-hō lâng ū hok-khì ; 6 I sī chhòng-chō thiⁿ ,  tōe ,  hái ,  kap kî-tiong ê bān-mi̍h ;  I pó-siú sêng-si̍t kàu tī éng-oán ; 7 I ūi-tio̍h siū un-khut ê lâng sin-oan ;  Siúⁿ-sù chia̍h-mi̍h hō͘ iau-gō--ê ,  Iâ-hô-hoa tháu-pàng siū koaiⁿ-kaⁿ--ê ; 8 Iâ-hô-hoa khui chhiⁿ-mî-lâng ê ba̍k-chiu ;  Iâ-hô-hoa hû-khí siū ap-chè ê lâng ;  Iâ-hô-hoa thiàⁿ-sioh gī-lâng ; 9 Iâ-hô-hoa pó-hō͘ chhut-gōa lâng ;  Hû-chhî ko͘-jî kóaⁿ-hū ;  To̍k-to̍k pháiⁿ-lâng ê tō-lō͘ ,  hō͘ i oan-khiau , 10 Iâ-hô-hoa beh chòe ông kàu éng-oán ;  Sek-an ah ,  lí ê Siōng-tè beh chòe ông kàu bān-tāi ,  Lín tio̍h o-ló Iâ-hô-hoa , 
