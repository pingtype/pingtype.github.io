1 Tāi-pi̍t tī Iû-tāi khòng-iá ê sî chòe chit siú si , 1)	Siōng-tè ah ,  Lí sī góa ê Siōng-tè ;  góa thàn-chá beh chhē Lí ,  Tī khòng-hān ,  khùn-khó͘ ,  bô chúi ê tōe ,  Góa ê sim chhùi-ta siàu-liām Lí ,  góa ê jio̍k-thé chhiat-chhiat him-bō͘ Lí , 2 Góa bat án-ni tī sèng-só͘ tiâu-kìⁿ Lí ,  Ūi-tio̍h ài khòaⁿ Lí ê koân-lêng kap Lí ê êng-kng , 3 In-ūi Lí ê chû-ài pí sìⁿ-miā khah-hó ,  Góa ê chhùi-tûn beh o-ló Lí , 4 Góa iáu-oa̍h ê sî ,  beh án-ni o-ló Lí ;  Góa beh hōng Lí ê miâ ,  kia̍h-khí góa ê chhiú , 5 Góa ê sim-sîn beh pá-chiok chhin-chhiūⁿ chia̍h kut-chhé iû-jī ;  Góa ia̍h beh ēng hoaⁿ-hí ê chhùi-tûn o-ló Lí ; 6 Chiū-sī góa tó tī bîn-chhn̂g kì-liām Lí ,  Tī mî-kan ta̍k-kiⁿ siàu-liām Lí ê sî , 7 In-ūi Lí bat pang-chān góa ,  Góa tiàm tī Lí si̍t-kó͘ ê tì-ìm-ē beh hoaⁿ-hí chhut-siaⁿ , 8 Góa ê sim tè Lí tiâu-tiâu ;  Lí ê chiàⁿ-chhiú hû-chhî góa , 9 To̍k-to̍k hiah ê siàu-siūⁿ beh bia̍t góa ê sìⁿ-miā ê lâng ,  I beh hām-lo̍h tī tōe-ē chhim ê só͘-chāi , 10 In beh hō͘ to-kiàm thâi ;  In beh hō͘ soaⁿ-káu chia̍h , 11 Chóng-sī ông beh in-ūi Siōng-tè lâi hoaⁿ-hí ;  Hoān-nā kí I lâi chiù-chōa--ê teh-beh khoa-kháu ;  In-ūi pe̍h-chha̍t lâng ê chhùi beh siū that-ba̍t , 
