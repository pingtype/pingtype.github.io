1 Khó-la̍h hō͘-è ê si ;  kau hō͘ Ga̍k-koaⁿ , 1)	Lín chèng peh-sìⁿ ah ,  lín lóng tio̍h tah-chhiú ;  Tio̍h ēng tek-sèng ê siaⁿ ,  tōa-siaⁿ o-ló Siōng-tè , 2 In-ūi Iâ-hô-hoa chì-koâiⁿ--ê ,  thang kiaⁿ--ê ,  I sī tōa kun-ông ,  koán-lí choân-tōe , 3 I beh hō͘ bān peh-sìⁿ hâng-ho̍k tī goán ê ē-bīn ;  Ia̍h beh hō͘ lia̍t-pang tī goán ê kha-ē , 4 I kā goán kéng goán ê sán-gia̍p ,  Chiū-sī I só͘ thiàⁿ ê Ngá-kok ê êng-kng ,  [Sè-la̍h5 Siōng-tè chiūⁿ-khì ,  ū hoah ê siaⁿ tè--I ,  Iâ-hô-hoa chiūⁿ-khì ,  ū hō-thâu ê siaⁿ tè--I , 6 Lín tio̍h chhiùⁿ-koa ,  o-ló Siōng-tè ,  tio̍h chhiùⁿ-koa o-ló ;  Chhiùⁿ-koa o-ló lán ê Ông ,  tio̍h chhiùⁿ-koa o-ló ; 7 In-ūi Siōng-tè sī choân-tōe ê Ông ,  Tio̍h ēng tì-hūi chhiùⁿ-koa o-ló I , 8 Siōng-tè chòe ông tī-lí bān-kok ;  Siōng-tè chē tī I sèng ê pó-chō , 9 Lia̍t-pang ê kùi-cho̍k chū-chi̍p ,  Beh chòe A-pek-la̍h-hán ê Siōng-tè ê peh-sìⁿ ;  In-ūi sè-kài ê tîn-pâi sī sio̍k tī Siōng-tè ;  I sī ke̍k-koâiⁿ , 
