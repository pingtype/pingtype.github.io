1 Tāi-pi̍t ê kì-liām si ;  kau hō͘ Ga̍k-koaⁿ , 1)	Siōng-tè ah ,  kiû Lí kín-kín chín-kiù góa ;  Iâ-hô-hoa ah ,  kiû Lí kín-kín pang-chān góa , 2 Goān hiah ê siàu-siūⁿ góa ê sìⁿ-miā ê lâng ,  kiàn-siàu làu-khùi ;  Goān hiah ê hoaⁿ-hí góa siū hām-hāi--ê ,  oa̍t-tò-tńg siū lêng-jio̍k , 3 Goān hiah-ê kóng ,  Ho͘h-chāi ,  Ho͘h--chāi ê ,  In-ūi kiàn-siàu lâi oa̍t-tò-tńg , 4 Goān it-chhè chhē Lí ê in-ūi Lí hoaⁿ-hí khoài-lo̍k ;  Goān hiah ê him-bō͘ Lí kiù-un-ê siông-siông kóng ,  Tio̍h chun Siōng-tè chòe tōa , 5 Chóng-sī góa sī khùn-khó͘ sòng-hiong-ê ,  Siōng-tè ah ,  kiû Lí kín-kín kàu góa chia ;  Lí sī pang-chān góa ê ,  chín-kiù góa ê ,  Iâ-hô-hoa ah ,  kiû Lí m̄-thang iân-chhiân , 
