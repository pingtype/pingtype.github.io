1 Iâ-hô-hoa ah ,  êng-kng bo̍h-tit kui hō͘ goán ,  bo̍h-tit kui hō͘ goán ,  Tio̍h in-ūi Lí ê chû-ài kap sêng-si̍t ,  kui tī Lí ê miâ , 2 Mih-sái tio̍h hō͘ gōa-pang-lâng kóng ,  Taⁿ ,  in ê Siōng-tè tī toh-lo̍h?3 Chóng-sī goán ê Siōng-tè tī thiⁿ-téng ;  Lóng chiàu I só͘-ài--ê kiâⁿ tāi-chì , 4 In ê ngó͘-siōng sī gûn--ê ,  kim--ê ,  Sī lâng ê chhiú só͘ chō--ê , 5 In ū chhùi ,  ia̍h bōe kóng-ōe ;  Ū ba̍k-chiu ,  ia̍h bōe khòaⁿ ; 6 In ū hī-khang ,  ia̍h bōe thiaⁿ ;  Ū phīⁿ-khang ,  ia̍h bōe phīⁿ ; 7 In ū chhiú ,  ia̍h bōe the̍h ;  Ū kha ,  ia̍h bōe kiâⁿ ;  In ia̍h bô ēng in ê nâ-âu chhut-siaⁿ , 8 Chō in ê ,  khò in ê ,  Lóng beh chhin-chhiūⁿ in , 9 Í-sek-lia̍t ah ,  lí tio̍h óa-khò Iâ-hô-hoa ;  I sī in ê pang-chān ,  in ê tîn-pâi , 10 A-lûn ê ke ah ,  lín tio̍h óa-khò Iâ-hô-hoa ;  I sī in ê pang-chān ,  in ê tîn-pâi , 11 Lín kèng-ùi Iâ-hô-hoa--ê ,  tio̍h óa-khò Iâ-hô-hoa ;  I sī in ê pang-chān ,  in ê tîn-pâi , 12 Iâ-hô-hoa pêng-sî siàu-liām goán ,  I beh sù hok-khì ;  Beh sù hok-khì hō͘ Í-sek-lia̍t ê ke ;  Beh sù hok-khì hō͘ A-lûn ê ke , 13 Kìⁿ-nā kèng-ùi Iâ-hô-hoa ê lâng ,  Bô-lūn tōa-sòe ,  I beh sù hok-khì hō͘ in , 14 Goān Iâ-hô-hoa ke-thiⁿ lín ,  Ke-thiⁿ lín kap lín ê kiáⁿ-sun , 15 Chhòng-chō thiⁿ tōe ê Iâ-hô-hoa ,  Siúⁿ-sù hok-khì hō͘ lín , 16 Thiⁿ sī Iâ-hô-hoa ê thiⁿ ,  Tōe sī I hō͘ sè-kan-lâng--ê , 17 Sí-lâng bōe-ōe o-ló Iâ-hô-hoa ;  Lo̍h kàu chēng-chēng ê só͘-chāi--ê ,  ia̍h lóng bōe-ōe , 18 Chóng-sī goán beh o-ló Iâ-hô-hoa ,  Tùi chit-sî kàu éng-oán ,  Lín tio̍h o-ló Iâ-hô-hoa , 
