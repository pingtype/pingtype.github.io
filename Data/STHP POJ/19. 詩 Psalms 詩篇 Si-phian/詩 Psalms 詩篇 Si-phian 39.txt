1 Tāi-pi̍t ê si ,  kau hō͘ Ga̍k-koaⁿ ,  Iâ-tō͘-tùn , 1)	Góa bat kóng ,  Góa beh kín-sīn góa ê lō͘ ,  Bián-tit ēng góa ê chi̍h hoān-chōe ;  Pháiⁿ-lâng tī góa bīn-chêng ê sî ,  Góa beh iok-sok góa ê chhùi chhin-chhiūⁿ bé-kā-kiuⁿ , 2 Góa chēng-chēng bô siaⁿ ,  liân hó-ōe ia̍h bô kóng-chhut chhùi ;  Góa ê iu-būn chiū giâ--khí-lâi , 3 Góa ê sim tī góa ê lāi-bīn jia̍t-jia̍t ;  Góa chēng-chēng siūⁿ ê sî ,  hé chiū to̍h--khí-lâi ;  Góa chiū ēng chi̍h lâi kóng:4 Iâ-hô-hoa ah ,  kiû Lí hō͘ góa chai pún-sin ê kiat-kio̍k ,  Kap góa nî-hè ê siàu-gia̍h jōa-chōe ;  Hō͘ góa chai loán-jio̍k kàu cháiⁿ-iūⁿ , 5 Lí hō͘ góa ê ji̍t-chí chhin-chhiūⁿ chi̍t-pa-chiúⁿ ,  Góa it-seng ê nî-hé ,  tī Lí ê bīn-chêng chhin-chhiūⁿ bô ;  Ta̍k-lâng khiā-chāi ê sî ,  chin-chiàⁿ lóng sī khang-khang ,  [Sè-la̍h6 Sè-kan-lâng kiâⁿ-chòe si̍t-chāi chhin-chhiūⁿ iáⁿ ;  In bô-êng chhih-chhih ,  chin-chiàⁿ bô chhái-kang ;  I só͘ chek-chū--ê ,  m̄-chai chiong-lâi chī-chūi tit--khì , 7 Chú ah ,  góa taⁿ thèng-hāu sím-mi̍h? Góa ê ǹg-bāng chāi-tī Lí , 8 Kiû Lí kiù góa thoat-lī góa it-chhè ê kè-sit ;  M̄-thang hō͘ góa siū gōng-lâng ê lêng-jio̍k , 9 Góa chēng-chēng bô khui-chhùi ;  In-ūi sī Lí chòe ê , 10 Lí só͘ kàng ê chek-hoa̍t kiû Lí kā góa tû--khì ;  In-ūi Lí ê chhiú ê tok-chek ,  góa chiū siau-bia̍t , 11 Lí in-ūi lâng ê chōe-ok ,  kéng-kài i ê sî ,  Hō͘ i só͘ hoaⁿ-hí--ê siau-bia̍t ,  chhin-chhiūⁿ tio̍h chiù-thâng ;  Sè-kan lâng chin-chiàⁿ sī khang-khang ,  [Sè-la̍h12 Iâ-hô-hoa ah ,  kiû Lí thiaⁿ góa ê kî-tó ,  àⁿ hī-khang thiaⁿ góa ê kiû-kiò ,  Góa lâu ba̍k-sái ,  kiû Lí m̄-thang bô chhut siaⁿ ;  In-ūi góa tī Lí ê bīn-chêng sī chhut-gōa-lâng ,  Sī kià-kha--ê ,  chhin-chhiūⁿ góa ê lia̍t-chó͘ chi̍t-poaⁿ-iūⁿ , 13 Kiû Lí khoan-iông góa ,  hō͘ góa iáu-bē khì lâi kui tī bô ê tāi-seng ,  Thang tit-tio̍h sóng-khoài , 
