1 Tāi-pi̍t ê si ;  kau hō͘ Ga̍k-koaⁿ , 1)	Iâ-hô-hoa ah ,  ông beh in-ūi Lí ê khùi-la̍t lâi hoaⁿ-hí ,  In-ūi Lí ê chín-kiù ,  i ê khoài-lo̍k cháiⁿ-iūⁿ ê tōa!2 I ê sim só͘-ài--ê ,  Lí í-keng hō͘ i ;  I ê chhùi só͘ kiû--ê ,  Lí bô m̄ ún i ,  [Sè-la̍h3 In-ūi Lí ēng tōa hok-khì ngiâ-chih i ,  Ēng hó-kim ê bián-liû tì tī i ê thâu-khak , 4 I tùi Lí kiû oa̍h-miā ,  Lí chiū hō͘ i ;  Chiū-sī tn̂g hè-siū kàu tī éng-oán , 5 I in-ūi Lí ê chín-kiù ,  ū tōa êng-kng ;  Lí koh chiong chun-kùi ui-giâm hē tī i ê sin-chiūⁿ , 6 Lí hō͘ i ū tōa hok-khì ,  kàu tī éng-oán ;  Koh hō͘ i tī Lí ê bīn-chêng hoaⁿ-hí khoài-lo̍k , 7 In-ūi ông óa-khò Iâ-hô-hoa ;  tī Chì-koâiⁿ--ê ê chû-ài bô tì-kàu iô-choah , 8 Lí ê chhiú beh chhē-tio̍h Lí it-chhè ê tùi-te̍k ;  Lí ê chiàⁿ-chhiú beh chhē-tio̍h hiah ê oàn-hūn Lí ê lâng , 9 Lí siū-khì ê sî ,  beh hō͘ in chhin-chhiūⁿ iām-jia̍t ê hé-lô͘ ;  Iâ-hô-hoa beh tī I ê tōa siū-khì-tiong thun--in ,  Hé beh kā in sio-lio--khì , 10 Lí beh tùi sè-chiūⁿ châu-bia̍t in ê kiáⁿ-sun ;  Tùi lâng ê tiong-kan châu-bia̍t in ê hō͘-è , 11 In-ūi in ū ì-sù beh hāi Lí ;  In siat kè-bô͘ ,  chóng-sī bōe chiâⁿ , 12 Lí beh hō͘ in oa̍t-tńg-sin cháu ,  Lí beh khui keng ,  siā in ê bīn , 13 Iâ-hô-hoa ah ,  goān Lí tùi Lí ê khùi-la̍t seng-koâiⁿ ;  Án-ni goán beh gîm-si o-ló Lí ê tōa koân-lêng , 
