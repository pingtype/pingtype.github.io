1 Tāi-pi̍t tī tōng-lāi ê sî ,  chòe chit ê kà-sī ê si ;  ia̍h sī kî-tó , 1)	Góa chhut-siaⁿ âu-kiò Iâ-hô-hoa ,  Chhut-siaⁿ khún-kiû Iâ-hô-hoa , 2 Góa tī I ê bīn-chêng thò͘-chhut góa ê khó͘-chêng ,  Góa tī I ê bīn-chêng pâi-lia̍t góa ê hoān-lān , 3 Góa ê sîn tī góa ê lāi-bīn hūn--khì ê sî ,  Lí chai góa ê lō͘ ;  Tī góa kiâⁿ ê lō͘ ,  in ūi-tio̍h góa àm-chīⁿ tiuⁿ oa̍h-tauh , 4 Kiû Lí ǹg góa ê chiàⁿ-pêng lâi khòaⁿ ,  in-ūi bô lâng bat góa ;  Góa bô tè thang tô-siám ,  ia̍h bô lâng khòaⁿ-kò͘ góa , 5 Iâ-hô-hoa ah ,  góa bat tùi Lí ai-kiû ;  Góa kóng ,  Lí sī góa tô-siám ê só͘-chāi ,  Tī oa̍h-lâng ê tōe ,  Lí sī góa ê ki-gia̍p , 6 Kiû Lí àⁿ hī-khang thiaⁿ góa ê kiû-kiò ;  in-ūi góa lo̍h kàu ke̍k-kē ê ūi ;  Kiû Lí kiù góa thoat-lī khún-pek góa ê lâng ,  in-ūi in pí góa khah-kiông , 7 Kiû Lí chhōa góa chhut kaⁿ ,  góa chiū thang o-ló Lí ê miâ ;  Gī-lâng beh ûi góa ,  in-ūi Lí ēng un-tián khoán-thāi góa , 
