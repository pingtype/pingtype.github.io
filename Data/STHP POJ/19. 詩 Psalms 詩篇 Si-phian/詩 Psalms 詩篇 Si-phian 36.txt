1 Iâ-hô-hoa ê lô͘-po̍k Tāi-pi̍t ê si ,  kau-hō͘ Ga̍k-koaⁿ , 1)	Pháiⁿ-lâng ê chōe-kòa ,  ū ōe tī góa ê sim kóng ,  I ê ba̍k-chiu-tiong bô kiaⁿ Siōng-tè , 2 In-ūi tī i ê ba̍k-chiu-lāi i ka-kī thiám-mī ,  Phah-sǹg i ê chōe-ok éng bōe lō͘-hiān ,  bōe siū oàn-hūn , 3 I chhùi-lāi ê ōe ,  lóng sī chōe-ok kap kan-chà ;  I kap tì-hūi hó ê só͘-kiâⁿ í-keng toān-choa̍t , 4 I tī bîn-chhn̂g tô͘-bô͘ chōe-ok ,  I tiāⁿ-tio̍h ì-sù khiā tī m̄-hó ê lō͘ ;  I bô oàn-hūn pháiⁿ-tāi , 5 Iâ-hô-hoa ah ,  Lí ê chû-ài sī tī thiⁿ--nih ;  Lí ê sìn-si̍t kàu tī kiong-chhong , 6 Lí ê gī chhin-chhiūⁿ ke̍k-koâiⁿ ê soaⁿ ;  Lí ê phòaⁿ-toàn sī chhin-chhiūⁿ chhim-ian ,  Iâ-hô-hoa ah ,  lâng kap cheng-siⁿ ,  Lí lóng pó-hō͘ in , 7 Siōng-tè ah ,  Lí ê chû-ài cháiⁿ-iūⁿ hiah pó-pòe ah! Sè-kan-lâng bih tī Lí si̍t-kó͘ ê tì-ìm-ē , 8 In beh in-ūi Lí ê chhù ê hó-mi̍h ,  tit-tio̍h pá-chiok ;  Lí ia̍h beh hō͘ in lim Lí khoài-lo̍k ê hô-chúi , 9 In-ūi oa̍h-miā ê goân-thâu ,  chāi tī Lí hia ;  Tī Lí ê kng ,  goán beh khòaⁿ-kìⁿ kng , 10 Goān Lí siông-siông si chû-ài hō͘ bat Lí ê lâng ;  Siông-siông ēng Lí ê kong-gī si hō͘ sim-lāi chèng-ti̍t ê lâng , 11 M̄-thang iông-ún kiau-ngō͘ ê lâng ê kha thún-ta̍h góa ,  M̄-thang iông-ún hiong-ok ê lâng ê chhiú kóaⁿ-tio̍k góa , 12 Tī-hia chòe pháiⁿ ê lâng í-keng tó--lo̍h-khì ;  I siū chhia-tó ,  bōe-ōe koh khí-lâi , 
