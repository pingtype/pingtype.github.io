1 Tāi-pi̍t ê si , 1)	Tōa koân-lêng--ê ê kiáⁿ ah ,  lín tio̍h chiong êng-kng khùi-la̍t kui hō͘ Iâ-hô-hoa ,  Kui hō͘ Iâ-hô-hoa , 2 Tio̍h chiong Iâ-hô-hoa ê miâ só͘ eng-kai tit-tio̍h ê êng-kng kui hō͘ I ,  Ēng sèng-kiat ê chng-thāⁿ kèng-pài Iâ-hô-hoa , 3 Iâ-hô-hoa ê siaⁿ tī chúi-bīn ;  Êng-kng ê Siōng-tè khí lûi ;  Iâ-hô-hoa tī chōe-chōe chúi ê téng-bīn , 4 Iâ-hô-hoa ê siaⁿ ū tōa khùi-la̍t ;  Iâ-hô-hoa ê siaⁿ móa-móa ui-giâm , 5 Iâ-hô-hoa ê siaⁿ phah-chi̍h pek-hiuⁿ-chhiū ;  Iâ-hô-hoa phah-chhùi Lī-pa-lùn ê pek-hiuⁿ-chhiū , 6 I ia̍h hō͘ i tiô-thiàu chhin-chhiūⁿ gû-á ;  Hō͘ Lī-pa-lùn kap Se-liân tiô-thiàu chhin-chhiūⁿ iá-gû ê kiáⁿ , 7 Iâ-hô-hoa ê siaⁿ hō͘ hé-iām pun-chhe , 8 Iâ-hô-hoa ê siaⁿ tín-tāng khòng-iá ;  Iâ-hô-hoa tín-tāng Ka-te-su ê khòng-iá , 9 Iâ-hô-hoa ê siaⁿ hō͘ lo̍k-bú kiaⁿ-tio̍h ,  lâi siⁿ-kiáⁿ ;  Ia̍h hō͘ chhiū-nâ ê chhiū-hio̍h lak kng-kng ;  Kìⁿ-nā tī tiān-lāi--ê lóng kóng ,  Êng-kng , 10 Tōa-chúi hoàn-lām ê sî ,  Iâ-hô-hoa chē-teh chòe ông ,  Iâ-hô-hoa chē-teh chòe ông ,  ti̍t kàu éng-oán , 11 Iâ-hô-hoa beh siúⁿ-sù khùi-la̍t hō͘ I ê peh-sìⁿ ;  Iâ-hô-hoa beh ēng pêng-an sù-hok I ê peh-sìⁿ , 
