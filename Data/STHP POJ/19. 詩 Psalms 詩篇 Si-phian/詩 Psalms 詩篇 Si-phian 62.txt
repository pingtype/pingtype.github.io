1 Tāi-pi̍t ê si ,  chiàu Iâ-tō͘-tùn ê chòe-hoat ;  kau hō͘ Ga̍k-koaⁿ , 1)	Góa ê sim chēng-chēng ,  choan-bū thèng-hāu Siōng-tè ,  Góa ê chín-kiù sī tùi I lâi , 2 To̍k-to̍k I sī góa ê chio̍h-pôaⁿ ,  chín-kiù góa-ê ;  I sī góa ê koâiⁿ-tâi ,  góa bōe tōa iô-tāng , 3 Lín tāi-ke kong-kek lâng ,  Chiong i húi-hoāi ,  Chhin-chhiūⁿ húi-hoāi khi-chhiâ ê chhiûⁿ ,  beh tó ê piah ,  beh kàu tī-sî ah?4 In saⁿ-kap kè-bô͘ choan-bū beh tùi i chun-kùi ê ūi kā i chhia--lo̍h-khì ,  In hoaⁿ-hí pe̍h-chha̍t ;  In chhùi chiok-hok ,  sim chiù-chó͘ , 	[Sè-la̍h5 Góa ê sîn ah ,  lí tio̍h chēng-chēng ,  choan-bū thèng-hāu Siōng-tè ;  In-ūi góa ê ǹg-bāng sī tùi I lâi , 6 To̍k-to̍k I sī góa ê chio̍h-pôaⁿ ,  sī chín-kiù góa ê ;  I sī góa ê koâiⁿ-tâi ,  góa bōe iô-tāng , 7 Góa ê chín-kiù ,  góa ê êng-kng ,  chāi-tī Siōng-tè ;  Góa ê khùi-la̍t ê chio̍h-pôaⁿ ,  góa ê siám-pī ê só͘-chāi ,  ia̍h chāi-tī Siōng-tè , 8 Lín chèng peh-sìⁿ ,  tio̍h sî-sî óa-khò I ;  Tī I ê bīn-chêng piàⁿ-chhut lín ê sim ;  Siōng-tè sī lán tô-siám ê só͘-chāi , 	[Sè-la̍h9 Pi-bî ê lâng chin-chiàⁿ sī khang-hu ,  chun-kùi ê lâng iā sī hu-ké ;  Hē tī thian-phêng-óaⁿ ,  tek-khak phû--khí-lâi ,  In it-khài pí ho͘-khip ê khì khah-khin , 10 M̄-thang óa-khò pō-gio̍k ;  M̄-thang in-ūi chhiúⁿ-the̍h lâi kiau-ngō͘ ;  Nā châi-pó ke-thiⁿ ,  m̄-thang chù-ì tī-hia , 11 Siōng-tè kóng chi̍t-pái ,  Góa ū thiaⁿ-kìⁿ nn̄g-hāng ;  Chiū-sī koân-lêng sio̍k tī Siōng-tè , 12 Chú ah ,  chû-ài ia̍h sī sio̍k tī Lí ;  In-ūi Lí chiàu ta̍k-lâng ê só͘-kiâⁿ lâi pò-èng i , 
