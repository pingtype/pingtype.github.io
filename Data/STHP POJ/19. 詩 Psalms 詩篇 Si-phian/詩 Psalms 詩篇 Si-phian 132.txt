1 Chiūⁿ kiā-á ê si , 1)	Iâ-hô-hoa ah ,  Tāi-pi̍t só͘ siū it-chhè ê khó͘-lān ,  Kiû Lí kì-liām i ; 2 I cháiⁿ-iūⁿ tùi Iâ-hô-hoa chiù-chōa ,  tùi Ngá-kok ê tōa Koân-lêng--ê hē-goān ; 3 Kóng ,  Góa tek-khak bô ji̍p góa ê ke ê pò͘-pîⁿ ,  Iā bô chiūⁿ góa ê bîn-chhn̂g ; 4 Góa bô iông-ún góa ê ba̍k-chiu khùn--khì ,  Iā bô iông-ún góa ê ba̍k-chiu-phê ha̍p-óa ; 5 Thèng-hāu góa ūi-tio̍h Iâ-hô-hoa chhē-tio̍h só͘-chāi ,  Ūi Ngá-kok ê tōa Koân-lêng--ê chhē-tio̍h khiā-khí ê só͘-chāi , 6 Khòaⁿ ah ,  goán thiaⁿ-kìⁿ iok-kūi tī Í-hoat-tha ;  Goán tī chhiū-nâ ê chhân tú-tio̍h i , 7 Goán beh ji̍p I khiā-khí ê só͘-chāi ;  Goán beh pài tī I ê kha-ta̍h-í chêng , 8 Iâ-hô-hoa ah ,  kiû Lí khí-lâi ;  Lí kap Lí ê khùi-la̍t ê iok-kūi saⁿ-kap ji̍p Lí hioh-khùn ê só͘-chāi , 9 Goān Lí ê chè-si chhēng kong-gī chòe saⁿ ;  Goān Lí sèng ê peh-sìⁿ chhut hoaⁿ-hí ê siaⁿ , 10 Kiû Lí in-ūi Lí ê lô͘-po̍k Tāi-pi̍t ê iân-kò͘ ,  Bo̍h-tit khì-sak Lí ê siū-boah-iû--ê , 11 Iâ-hô-hoa ēng sêng-si̍t tùi Tāi-pi̍t chiù-chōa ,  Tek-khak bô hoán-hok ,  Kóng ,  Góa beh hō͘ lí só͘-siⁿ-ê chē tī lí ê pó-chō , 12 Lí ê kiáⁿ nā siú Góa ê iok ,  Kap Góa só͘ beh kà-sī in ê hoat-tō͘ ,  In ê kiáⁿ-sun beh éng-oán chē tī lí ê pó-chō , 13 In-ūi Iâ-hô-hoa ū kéng Sek-an ,  Ài ēng i chòe pún-sin khiā-khí ê só͘-chāi ; 14 Kóng ,  Che sī Góa éng-oán hioh-khùn ê só͘-chāi ;  Góa beh tiàm tī-chia ,  In-ūi sī Góa só͘ ì-ài ê , 15 Góa beh hō͘ i ê bí-niû hong-sēng ,  Góa beh ēng chia̍h-mi̍h hō͘ i ê sòng-hiong-lâng kàu-gia̍h , 16 Góa beh hō͘ i ê chè-si chhēng kiù-un chòe saⁿ ;  I sèng ê peh-sìⁿ beh chhut tōa hoaⁿ-hí ê siaⁿ , 17 Góa beh hō͘ Tāi-pi̍t ê kak tī-hia hoat-siⁿ ;  Góa ūi-tio̍h Góa ê siū-boah-iû--ê pī-pān kng-teng , 18 Góa beh hō͘ i ê tùi-te̍k chhēng kiàn-siàu chòe saⁿ ;  Chóng-sī i ê bián-liû beh tī i ê thâu-khak-téng hoat-chhut kng , 
