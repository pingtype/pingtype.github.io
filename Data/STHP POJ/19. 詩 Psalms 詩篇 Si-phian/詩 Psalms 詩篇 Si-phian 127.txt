1 Chiūⁿ kiā-á ê si ;  Só͘-lô-bûn só͘ chòe-ê , 1)	Chhù-the̍h nā m̄-sī Iâ-hô-hoa khí-chō ,  Khí-chō i ê lâng chiū khang-khang tio̍h-bôa ;  Siâⁿ-tî nā m̄-sī Iâ-hô-hoa kò͘-siú ,  Chiū kò͘-siú ê lâng khang-khang kéng-séng , 2 Lín chá-chá khí ,  òaⁿ-òaⁿ khùn ,  Chia̍h lô-lo̍k só͘ tit-tio̍h ê pn̄g ,  ia̍h sī khang-khang ;  Iâ-hô-hoa só͘ thiàⁿ ê lâng ,  I beh hō͘ i hó-khùn , 3 Khòaⁿ ah ,  kiáⁿ-jî sī Iâ-hô-hoa só͘ siúⁿ-sù ê sán-gia̍p ;  Hoâi-īn ê thai ,  sī I só͘ hō͘ i ê pò-siúⁿ , 4 Siàu-liân ê sî só͘-siⁿ ê kiáⁿ ,  Chhin-chhiūⁿ ióng-sū chhiú-tiong ê chìⁿ , 5 I ê chìⁿ-tē chhiong-móa ê lâng ū hok-khì ;  In tī siâⁿ-mn̂g-kháu kap tùi-te̍k kóng-ōe ,  Tek-khak put-tì kiàn-siàu , 
