1 Tāi-pi̍t ê si ,  kau hō͘ Ga̍k-koaⁿ , 1)	Iâ-hô-hoa ah ,  Lí í-keng kàm-chhat góa ,  bat góa , 2 Góa chē--lo̍h-khì ,  góa peh--khí-lâi ,  Lí lóng chai ;  Lí tùi hn̄g-hn̄g chai góa ê liām-thâu , 3 Góa kiâⁿ-lō͘ ,  góa tó tī bîn-chhn̂g ,  Lí lóng siông-sè chai ;  Góa it-chhè só͘-kiâⁿ--ê ,  Lí iā chhim-chai , 4 Iâ-hô-hoa ah ,  góa ê chhùi só͘ kóng ê ōe ,  Lí bô chi̍t-kù m̄-chai , 5 Lí tī góa ê chêng-āu ûi góa ,  Hōaⁿ-chhiú tī góa ê téng-bīn , 6 Chit khoán ê chai-bat kî-biāu ,  góa bōe-ōe chhek-to̍k ;  Chin-koâiⁿ ,  góa bōe-ōe kàu , 7 Góa beh khì toh-lo̍h ,  siám-pī Lí ê sîn? Góa beh cháu-khì toh-lo̍h ,  siám-pī Lí ê bīn?8 Góa nā chiūⁿ thiⁿ ,  Lí tī-hia ;  Góa nā khùn tī im-kan ,  Lí ia̍h tī-hia , 9 Góa nā thí-khui chheng-chá ê si̍t ,  Pe kàu hái ê ke̍k-thâu lâi khiā-khí ; 10 Chiū nā tī-hia ,  Lí ê chhiú ia̍h beh ín-chhōa góa ,  Lí ê chiàⁿ-chhiú ia̍h beh khan góa , 11 Góa nā kóng ,  O͘-àm beh jia-khàm góa ,  Koh sì-ûi ê kng beh pìⁿ-chòe àm-mî ; 12 Chiū o͘-àm ia̍h bōe-ōe jia-khàm góa ,  hō͘ Lí bô khòaⁿ-kìⁿ ;  O͘-àm mî chhin-chhiūⁿ ji̍t--sî hoat-kng ,  O͘-àm kap kng-bêng ,  chāi Lí khòaⁿ lóng sī chi̍t-iūⁿ , 13 In-ūi góa ê chōng-hú ,  sī Lí só͘ chhòng-chō--ê ;  Góa tī lāu-bú ê pak-tó͘-lāi ,  Lí ū pì-iū góa , 14 Góa beh kám-siā Lí ,  in-ūi góa siū-chō kî-biāu thang kiaⁿ ;  Lí ê só͘-chòe kî-biāu ;  Che sī góa ê sim chhim chai--ê , 15 Góa tī àm-tiong siū-chō ,  Tī tōe ê chin-tóe siū liân-lo̍k ,  Hit-sî góa ê hêng-thé bô ún-môa tī Lí , 16 Góa bē chiâⁿ-hêng ê thé-chit ,  Lí ê ba̍k-chiu í-keng khòaⁿ-kìⁿ ,  Só͘ tiāⁿ-tio̍h ê ji̍t ,  iáu-bē ū chi̍t-ji̍t ,  Lóng kì tī Lí ê chheh , 17 Siōng-tè ah ,  Lí ê ì-sù tùi tī góa ,  kàu chiah pó-pòe! Hit ê siàu-gia̍h ,  kàu chiah chōe!18 Góa nā beh sǹg--i ,  pí hái-soa khah-chōe ;  Góa khùn cheng-sîn ê sî ,  iû-goân kap Lí saⁿ-kap tī-teh , 19 Siōng-tè ah ,  Lí tek-khak beh châu-bia̍t pháiⁿ-lâng ;  Só͘-í lín chiah ê ài hō͘ lâng lâu-huih--ê ,  tio̍h lī-khui góa khì , 20 In-ūi in kóng pháiⁿ-ōe ,  tú-tak Lí ;  Lí ê tùi-te̍k ia̍h lām-sám chheng Lí ê miâ , 21 Iâ-hô-hoa ah ,  oàn-hūn Lí--ê ,  góa kiám bô oàn-hūn in mah? Khí-lâi kong-kek Lí--ê ,  góa kiám bô iàm-chiān in mah?22 Góa chīn-chāi oàn-hūn in ,  lia̍h in chòe góa ê tùi-te̍k , 23 Siōng-tè ah ,  kiû Lí kàm-chhat góa ,  chai góa ê sim-su ;  Chhì-giām góa ,  chai góa ê ì-sù , 24 Khòaⁿ góa ū sím-mi̍h pháiⁿ só͘-kiâⁿ bô ,  Chhōa góa kiâⁿ éng-oa̍h ê lō͘ , 
