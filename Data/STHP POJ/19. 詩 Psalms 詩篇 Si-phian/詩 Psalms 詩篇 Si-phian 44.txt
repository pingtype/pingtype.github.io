1 Khó-la̍h hō͘-è kà-sī ê si ,  kau hō͘ Ga̍k-koaⁿ , 1)	Siōng-tè ah ,  Lí tī kó͘-chá ,  goán ê lia̍t-chó͘ ê sî ,  só͘ kiâⁿ ê sū ,  goán chhin-hī thiaⁿ-kìⁿ ,  Goán ê lia̍t-chó͘ ia̍h ū tùi goán kóng-khí , 2 Lí bat ēng Lí ê chhiú kóaⁿ lia̍t-pang ,  lâi chai-pôe goán ê lia̍t-chó͘ ,  Lí khó͘-chhó͘ hiah ê cho̍k ,  lâi hō͘ in hoat-ta̍t , 3 In-ūi in m̄-sī tùi in ê to-kiàm lâi tit-tio̍h thó͘-tōe ;  Ia̍h m̄-sī in ê chhiú kiù in ;  Chiū-sī Lí ê chiàⁿ-chhiú ,  Lí ê chhiú-kut ,  Lí ê bīn ê kng kiù in ;  In-ūi Lí hoaⁿ-hí in , 4 Siōng-tè ah ,  Lí sī góa ê Ông ;  Kiû Lí chhut lēng ,  chín-kiù Ngá-kok , 5 Goán óa-khò Lí ,  beh chhia-tó goán ê tùi-te̍k ;  Goán óa-khò Lí ê miâ ,  beh thún-ta̍h hiah ê khí-lâi kong-kek goán ê lâng , 6 In-ūi góa bô beh óa-khò góa ê keng ,  Góa ê to ia̍h bōe kiù góa , 7 To̍k-to̍k Lí bat kiù goán thoat-lī tùi-te̍k ,  Hō͘ oàn-hūn goán ê lâng kiàn-siàu , 8 Goán thong-ji̍t in-ūi Siōng-tè lâi khoa-kháu ,  Goán beh o-ló Lí ê miâ kàu éng-oán ,  [Sè-la̍h9 Chóng-sī hiān-kim Lí pàng-sak goán ,  hō͘ goán siū lêng-jio̍k ;  Bô kap goán ê kun-peng saⁿ-kap chhut-khì , 10 Lí hō͘ goán tī tùi-te̍k ê bīn-chêng oa̍t-tńg-sin cháu ;  Hiah ê oàn-hūn goán ê lâng ,  chhut-chāi in lâi chhiúⁿ-the̍h , 11 Lí hō͘ goán chhin-chhiūⁿ iûⁿ chòe lâng ê chia̍h-mi̍h ;  Hō͘ goán sì-sòaⁿ tī lia̍t-pang tiong , 12 Lí bōe Lí ê peh-sìⁿ ,  ia̍h bô thàn-chîⁿ ,  só͘ tit-tio̍h ê kè-chîⁿ ,  iā bô ke-thiⁿ Lí ê hó-gia̍h , 13 Lí hō͘ goán siū keh-piah kok ê lêng-jio̍k ;  Siū sì-ûi ê lâng thí-chhiò ki-chhì , 14 Lí hō͘ goán tī lia̍t-pang-tiong chòe ōe-pìⁿ ;  Hō͘ chèng peh-sìⁿ tùi goán iô-thâu , 15 Góa ê lêng-jio̍k thong-ji̍t tī góa ê thâu-chêng ;  Góa ê bīn ê kiàn-siàu jia-khàm góa ; 16 Sī in-ūi hit ê lóe-mē ,  húi-pòng ê lâng ê siaⁿ ,  Koh in-ūi tùi-te̍k kap pò-oan ê lâng ê iân-kò͘ , 17 Chiah-ê lóng lîm-kàu goán ,  goán bô bōe-kì-tit Lí ,  Ia̍h bô ké-iáⁿ siú Lí ê iok , 18 Goán ê sim bô pōe Lí ;  Goán ê kha-pō͘ bô phian-lī Lí ê lō͘ , 19 Lí kéng-jiân tī soaⁿ-káu ê só͘-chāi teh-siong goán ,  Ēng sí ê ìm-ńg jia-khàm goán , 20 Siat-sú goán bōe-kì-tit goán ê Siōng-tè ê miâ ,  Á-sī ǹg pa̍t ê sîn kia̍h-khí chhiú ; 21 Siōng-tè kiám bô kàm-chhat chit ê sū mah? In-ūi I chai lâng sim-lāi ê ún-ba̍t , 22 Goán in-ūi Lí ê iân-kò͘ ,  thong-ji̍t siū thâi ;  Khòaⁿ chòe chhin-chhiūⁿ beh thâi ê iûⁿ , 23 Chú ah ,  kiû Lí cheng-sîn ,  siáⁿ-sū teh khùn? Kiû Lí khí--lâi ,  m̄-thang éng-oán khì-sak goán , 24 Lí siáⁿ-sū ng Lí ê bīn? Siáⁿ-sū bōe-kì-tit goán só͘ siū ê khó͘-lān kap ap-chè?25 In-ūi goán ê sìⁿ-miā phak tī thô͘-hún ;  goán ê pak-tó͘ liâm tī tōe-bīn , 26 Kiû Lí khí-lâi pang-chān goán ,  Tài-liām Lí ê chû-ài kiù-sio̍k goán , 
