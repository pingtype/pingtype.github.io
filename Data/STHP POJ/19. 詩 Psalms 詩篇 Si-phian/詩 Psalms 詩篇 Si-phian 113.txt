1 Lín tio̍h o-ló Iâ-hô-hoa ,  Iâ-hô-hoa ê lô͘-po̍k ah ,  lín tio̍h o-ló ,  O-ló Iâ-hô-hoa ê miâ , 2 Goān Iâ-hô-hoa ê miâ siū o-ló ,  Tùi chit-sî kàu éng-oán , 3 Tùi ji̍t-chhut kàu ji̍t-lo̍h ê só͘-chāi ,  Iâ-hô-hoa ê miâ sī eng-kai o-ló--ê , 4 Iâ-hô-hoa pôaⁿ-kè lóng-chóng ê kok ,  I ê êng-kng khah-koâiⁿ tī chiah ê thiⁿ , 5 Chī-chūi chhin-chhiūⁿ Iâ-hô-hoa lán ê Siōng-tè ah? I chē tī chì-koâiⁿ ê só͘-chāi--ê , 6 I ka-kī khiam-pi ,  Koan-khòaⁿ thiⁿ-téng tōe-ē ê tāi-chì , 7 I tùi tîn-ai kú-khí sòng-hiong lâng ,  Tùi pùn-sò-tui thê-poa̍t khiàm-kheh ê lâng ; 8 Hō͘ i kap kùi-cho̍k saⁿ-kap chē ,  Chiū-sī kap pún-kok ê kùi-cho̍k saⁿ-kap chē , 9 I hō͘ bōe seng-io̍k ê hū-jîn-lâng liāu-lí ke ;  Chòe chōe-chōe kiáⁿ ê lāu-bú lâi hoaⁿ-hí ,  Lín tio̍h o-ló Iâ-hô-hoa , 
