1 Iâ-hô-hoa sin-oan ê Siōng-tè ah ,  Sin-oan ê Siōng-tè ah ,  kiû Lí hián-chhut kng , 2 Sím-phòaⁿ sè-kài ê Chú ah ,  kiû Lí khí--lâi ;  Hō͘ kiau-ngō͘ ê lâng siū eng-kai siū ê pò-èng , 3 Iâ-hô-hoa ah ,  Pháiⁿ-lâng beh jōa-kú ah? Pháiⁿ-lâng tek-sèng tāi-ia̍t ,  beh jōa-kú ah?4 In sûi-piān kóng ,  kóng-chhut kiau-ngō͘ ê ōe ;  It-chhè kiâⁿ-pháiⁿ ê lâng lóng ka-kī phín-phóng , 5 Iâ-hô-hoa ah ,  in ap-chè Lí ê peh-sìⁿ ;  Khó͘-chhó͘ Lí ê sán-gia̍p , 6 In thâi-sí chiú-kóaⁿ-lâng kap chhut-gōa lâng ;  Koh hāi-sí ko͘-jî , 7 In kóng ,  Iâ-hô-hoa tek-khak bô teh khòaⁿ ;  Ngá-kok ê Siōng-tè tek-khak bô tì-ì , 8 Lín peh-sìⁿ-tiong cheng-siⁿ hit-khoán ê lâng tio̍h siūⁿ ;  Gû-gōng ê lâng kàu tī-sî chiah ū tì-hūi ah?9 An-tì hī-khang--ê ,  chóng bô I bô thiaⁿ-kìⁿ? Chhòng-chō ba̍k-chiu--ê ,  chóng bô I bōe khòaⁿ-kìⁿ mah?10 Kàu-tok lia̍t-pang ê ,  chiū-sī hō͘ lâng tit-tio̍h tì-sek--ê ,  Chóng bô I bōe hiáu pān-lí lâng mah?11 Iâ-hô-hoa chai lâng ê sim-su ,  Chai in sī khang-khang , 12 Iâ-hô-hoa ah ,  Lí só͘ kàu-tok koh ēng Lí ê lu̍t-hoat só͘ kà-sī--ê ,  Hit ê lâng ū hok-khì , 13 Beh hō͘ i tī hoān-lān ê ji̍t ,  tit-tio̍h pêng-an ,  Kàu tī ūi-tio̍h pháiⁿ-lâng khui hām-khiⁿ ê sî , 14 In-ūi Iâ-hô-hoa tek-khak bô khì-sak I ê peh-sìⁿ ;  Ia̍h bô pàng-lī I ê sán-gia̍p , 15 In-ūi sím-phòaⁿ beh chiàu kong-gī ,  Sim chèng-ti̍t ê lâng beh lóng tè I , 16 Chī-chūi beh ūi góa khí--lâi kong-kek pháiⁿ-lâng? Chī-chūi beh ūi góa khiā--khí-lâi kong-kek kiâⁿ chōe-ok ê lâng?17 Nā m̄-sī Iâ-hô-hoa pang-chān góa ,  chiū góa ê sîn-hûn khoài-khoài tiàm tī léng-chēng ê tiong-kan , 18 Góa kóng ,  Góa ê kha tio̍h-tak ;  Iâ-hô-hoa ah ,  hit-sî Lí ê chû-ài hû-chhî góa , 19 Góa ê sim chōe-chōe iu-būn khòa-lū ,  Lí ê an-ùi chiū hō͘ góa ê sim-sîn khoài-lo̍k , 20 Kan-ok ê chō-ūi ,  ká-chià lu̍t-lē ,  kè-bô͘ chân-hāi ,  Kiám ōe kap Lí kau-thong mah?21 In tāi-ke chū-chi̍p ,  kong-kek gī-lâng ê sìⁿ-miā ;  Chiong bô-chōe ê lâng tēng sí-chōe , 22 Chóng-sī Iâ-hô-hoa pêng-sî chòe góa ê koâiⁿ-tâi ;  Góa ê Siōng-tè chòe góa tô-siám ê chio̍h-pôaⁿ , 23 I hō͘ in ê chōe-ok kui tī in ê sin-chiūⁿ ;  In tī kiâⁿ-pháiⁿ ê sî ,  I beh châu-bia̍t in ;  Iâ-hô-hoa lán ê Siōng-tè beh châu-bia̍t in , 
