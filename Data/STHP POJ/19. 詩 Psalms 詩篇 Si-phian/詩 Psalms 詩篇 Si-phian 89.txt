1 Í-su-la̍h lâng ,  Í-thàm ,  kà-sī ê si , 1)	Góa beh chhiùⁿ-koa o-ló Iâ-hô-hoa ê chû-ài kàu tī éng-oán ,  Beh ēng góa ê chhùi thoân Lí ê sìn-si̍t kàu tāi-tāi , 2 In-ūi góa bat kóng ,  Chû-ài beh siū kiàn-li̍p kàu éng-oán ;  Lí beh chiong Lí ê sìn-si̍t kian-kò͘ tī thiⁿ--nih , 3 Góa kap Góa só͘ kéng ê lâng li̍p-iok ,  Tùi Góa ê lô͘-po̍k Tāi-pi̍t chiù-chōa , 4 Góa beh hō͘ lí ê hō͘-è kian-kò͘ kàu éng-oán ,  Koh hō͘ lí ê pó-chō kiàn-li̍p kàu tāi-tāi ,  [Sè-la̍h5 Iâ-hô-hoa ah ,  chiah ê thiⁿ beh o-ló Lí ê kî-sū ;  Tī sèng--ê ê hōe-tiong ,  beh o-ló Lí ê sìn-si̍t , 6 Tī khong-tiong chī-chūi ōe pí-tit Iâ-hô-hoa? Tōa koân-lêng--ê ê chèng-kiáⁿ-tiong ,  chī-chūi ōe chhin-chhiūⁿ Iâ-hô-hoa?7 I tī sèng--ê ê gī-hōe tiong ,  sī tōa-tōa ū ui-giâm ê Siōng-tè ;  Pí it-chhè tī I sì-ûi ê ,  koh-khah thang kiaⁿ-ùi , 8 Bān-kun ê Siōng-tè Iâ-hô-hoa ah ,  Toh-lo̍h chi̍t-ê tōa koân-lêng--ê ,  chhin-chhiūⁿ Lí Iâ-hô-hoa? Lí ê sìn-si̍t tī Lí ê sì-ûi , 9 Hái-chúi tiòng-koâiⁿ ,  Lí koán-hat--i ;  Hái-éng giâ--khí-lâi ,  Lí hō͘ i pîⁿ , 10 Lí phah chhùi La̍h-hap-pek ,  chhin-chhiūⁿ í-keng thâi-sí ê lâng ;  Lí ēng ū khùi-la̍t ê chhiú phah-sòaⁿ Lí ê tùi-te̍k , 11 Thiⁿ sio̍k Lí ,  tōe ia̍h sio̍k Lí ;  Sè-kài kap kî-tiong só͘ chhiong-móa--ê ,  lóng sī Lí só͘ kiàn-li̍p , 12 Lâm-pak sī Lí só͘ chhòng-chō ;  Tha-po̍k kap Hek-bûn ,  in-ūi Lí ê miâ lâi hoaⁿ-hí , 13 Lí ū tōa koân-lêng ê chhiú ,  Lí ê chhiú ū la̍t ,  Lí ê chiàⁿ-chhiú kia̍h koâiⁿ-koâiⁿ , 14 Kong-pêng kap gī-lí sī Lí ê pó-chō ê tōe-ki ;  Chû-ài kap sêng-si̍t kiâⁿ tī Lí ê bīn-chêng , 15 Ōe bat hoaⁿ-hí ê siaⁿ--ê ,  hit ê peh-sìⁿ ū hok-khì ;  Iâ-hô-hoa ah ,  in tī Lí ê bīn só͘ hoat-chhut ê kng teh kiâⁿ , 16 In ji̍t-ji̍t in-ūi Lí ê miâ lâi hoaⁿ-hí ;  In-ūi Lí ê kong-gī tit-tio̍h seng-koâiⁿ , 17 In-ūi Lí sī in khùi-la̍t ê êng-kng ;  Koh in-ūi Lí hoaⁿ-hí goán ,  goán ê kak beh tit-tio̍h kia̍h-koâiⁿ , 18 Goán ê tîn-pâi sio̍k tī Iâ-hô-hoa ;  Goán ê ông sio̍k tī Í-sek-lia̍t ê Sèng--ê , 19 Tng-sî Lí tī īⁿ-siōng-tiong hoan-hù Lí sèng ê peh-sìⁿ ,  kóng ,  Góa ēng pang-chān ê la̍t ,  hē tī hit ê ū koân-lêng--ê ê sin-chiūⁿ ;  Tùi peh-sìⁿ-tiong kéng--ê ,  Góa ko-seng--i , 20 Góa chhē-tio̍h Góa ê lô͘-po̍k Tāi-pi̍t ;  Ēng Góa ê sèng-iû boah--i , 21 Góa ê chhiú beh siông-siông kap i tī-teh ,  Góa ê chhiú-kut ia̍h beh kian-kò͘--i , 22 Tùi-te̍k bōe-ōe le̍k-sek i ;  Hiong-ok ê lâng bōe-ōe khó͘-chhó͘--i , 23 Góa beh tī i ê bīn-chêng phah-chhùi i ê tùi-te̍k ;  Kong-kek hit ê oàn-hūn i ê lâng , 24 Chóng-sī Góa ê sìn-si̍t ,  kap Góa ê chû-ài ,  beh kap i tī-teh ;  In-ūi Góa ê miâ ,  i ê kak beh tit-tio̍h kia̍h-koâiⁿ , 25 Góa beh hō͘ i ê chhiú chhun kàu hái ;  Chiàⁿ-chhiú chhun kàu chiah ê hô , 26 I beh chheng-ho͘ Góa kóng ,  Lí sī góa ê pē ,  Sī góa ê Siōng-tè ,  sī kiù góa ê chio̍h-pôaⁿ , 27 Góa ia̍h beh siat-li̍p i chòe tōa-kiáⁿ ,  Chòe sè-chiūⁿ tē-it koâiⁿ ê kun-ông , 28 Góa beh ūi-tio̍h i pó-chûn Góa ê chû-ài kàu éng-oán ;  Góa kap i só͘ li̍p ê iok ,  tek-khak bô piàn-ōaⁿ , 29 Góa ia̍h beh pó-chûn i ê hō͘-è kàu tāi-tāi ;  Hō͘ i ê pó-chō chhin-chhiūⁿ thiⁿ ê kú , 30 Siat-sú i ê kiáⁿ-sun pàng-sak Góa ê lu̍t-hoat ;  Bô kiâⁿ Góa ê hoat-tō͘ ; 31 Pōe-biū Góa ê lu̍t-lē ,  Bô siú Góa ê kài-bēng ; 32 Góa chiū beh ēng koáiⁿ-á chek-hoa̍t in ê kè-sit ;  Ēng piⁿ chek-hoa̍t in ê chōe-ok , 33 Chóng-sī Góa tek-khak bô chiong góa ê chû-ài it-chīn tùi i siu-hôe ;  Ia̍h tek-khak bô hō͘ Góa ê sìn-si̍t hòe-bô , 34 Góa tek-khak bô sit Góa ê iok ,  Ia̍h bô kóe-ōaⁿ Góa ê chhùi só͘ kóng--ê , 35 Góa chi̍t-pái kí ka-kī ê sèng-kiat lâi chiù-chōa ,  Góa koat-toàn bô tùi Tāi-pi̍t kóng pe̍h-chha̍t ; 36 I ê hō͘-è beh thoân kàu éng-oán ;  I ê pó-chō tī Góa ê bīn-chêng ,  chhin-chhiūⁿ ji̍t ê kú-tn̂g ; 37 Ia̍h chhin-chhiūⁿ ge̍h ê éng-oán kiàn-li̍p ;  Koh chhin-chhiūⁿ thiⁿ-téng khak-si̍t ê kan-chèng , 	[Sè-la̍h38 Chóng-sī Lí ū siū-khì Lí ê siū-boah-iû--ê ,  Iàm-chiān khì-sak i , 39 Lí í-keng iàm-ò͘ⁿ kap Lí ê lô͘-po̍k só͘ li̍p ê iok ,  Chiong i ê bián-liû chau-that tī tōe--nih , 40 Lí í-keng thiah i it-chhè ê lî-pa ;  Hō͘ i ê ōe-só͘ pìⁿ chòe pha-hng ê só͘-chāi , 41 Kè-lō͘ lâng lóng chhiúⁿ-the̍h i ;  I chiâⁿ-chòe keh-piah kok só͘ lêng-jio̍k--ê , 42 Lí hō͘ i ê tùi-te̍k ê chiàⁿ-chhiú kia̍h-koâiⁿ ;  Hō͘ i ê kiû-siû lóng hoaⁿ-hí , 43 Lí hō͘ i ê to-kiàm tó-mî ,  Hō͘ i tī kau-chiàn ê sî khiā-bōe-tiâu , 44 Lí hō͘ i ê êng-hián bô--khì ,  Chiong i ê pó-chō chhia-tó tī tōe--nih , 45 Lí kiám-chió i chheng-liân ê ji̍t-chí ;  Koh hō͘ i móa-móa kiàn-siàu ,  [Sè-la̍h46 Iâ-hô-hoa ah ,  Lí beh jōa-kú ka-kī khǹg-ba̍t ,  kàu éng-oán mah? Lí ê siū-khì chhin-chhiūⁿ hé to̍h ,  beh jōa-kú ah?47 Kiû Lí kì-tit góa ê sî-kan ,  cháiⁿ-iūⁿ hiah té-chió ;  Lí chhòng-chō it-chhè ê sè-kan lâng ,  hō͘ in kàu hiah khang-hu ah!48 Sím-mi̍h lâng ōe tn̂g-tn̂g oa̍h ,  bô kìⁿ-tio̍h sí ,  Ōe kiù i ê lêng-hûn thoat-lī im-kan ê koân-pèng ah?	[Sè-la̍h49 Chú ah ,  Lí chêng pîn Lí ê sìn-si̍t ,  tùi Tāi-pi̍t chiù-chōa--ê ,  Hiah ê chû-ài taⁿ tī toh-lo̍h?50 Chú ah ,  kiû Lí kì-liām Lí ê lô͘-po̍k só͘ siū ê lêng-jio̍k ,  Kì-liām góa cháiⁿ-iūⁿ chiong it-chhè kiông-sēng ê peh-sìⁿ ê lêng-jio̍k chûn tī góa ê sim-lāi ; 51 Iâ-hô-hoa ah ,  Lí ê tùi-te̍k ēng chit ê lêng-jio̍k ,  Chiū-sī lêng-jio̍k Lí siū boah-iû--ê ê chong-chek , 52 Tio̍h o-ló Iâ-hô-hoa kàu éng-oán ,  A-bēng ,  koh A-bēng , 
