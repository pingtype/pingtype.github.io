1 Tāi-pi̍t ê kî-tó , 1)	Iâ-hô-hoa ah ,  kiû Lí àⁿ hī-khang thiaⁿ góa ;  In-ūi góa sī khùn-khó͘ sòng-hiong ê , 2 Kiû Lí pó-chûn góa ê sìⁿ-miā ,  in-ūi góa sī khiân-sêng ê lâng ,  Góa ê Siōng-tè ah ,  Lí ê lô͘-po̍k óa-khò Lí ;  kiû Lí chín-kiù i , 3 Chú ah ,  kiû Lí lîn-bín góa ;  In-ūi góa thong-ji̍t kiû-kiò Lí , 4 Chú ah ,  kiû Lí hō͘ Lí ê lô͘-po̍k sim hoaⁿ-hí ;  In-ūi góa ēng góa ê sim gióng-bōng Lí , 5 Chú ah ,  in-ūi Lí sī hó ,  hoaⁿ-hí sià-bián lâng ;  Ū hong-sēng ê chû-ài ,  siúⁿ-sù hoān-nā kiû-kiò Lí ê lâng , 6 Iâ-hô-hoa ah ,  kiû Lí àⁿ hī-khang thiaⁿ góa ê kî-tó ;  Àⁿ-lo̍h thiaⁿ góa khún-kiû ê siaⁿ , 7 Tī góa hoān-lān ê ji̍t ,  beh kiû-kiò Lí ;  Lí beh ìn góa , 8 Chú ah ,  chiah ê siōng-tè ê tiong-kan ,  bô chi̍t-ê ōe pí-tit Lí ;  Lí ê só͘ chòe ia̍h bô thang pí-phēng , 9 Chú ah ,  Lí só͘ chō ê bān-pang lóng beh lâi phak-pài tī Lí ê bīn-chêng ;  In ia̍h beh êng-kng Lí ê miâ , 10 In-ūi Lí chòe tōa ,  koh kiâⁿ kî-biāu ê sū ;  Chí-ū Lí sī Siōng-tè , 11 Iâ-hô-hoa ah ,  kiû Lí chiong Lí ê tō-lō͘ chí-sī góa ;  góa beh chiàu Lí ê chin-lí lâi kiâⁿ ;  Hō͘ góa choan-it ê sim kèng-ùi Lí ê miâ , 12 Chú ,  góa ê Siōng-tè ah ,  góa beh choân-sim o-ló Lí ;  Góa beh êng-kng Lí ê miâ kàu éng-oán , 13 In-ūi Lí tùi góa hoat-chhut tōa ê chû-ài ,  Lí kiù góa ê sìⁿ-miā bián lo̍h ke̍k-chhim ê im-kan , 14 Siōng-tè ah ,  kiau-ngō͘ ê lâng khí-lâi kong-kek góa ;  Koh ū kiông-pō ê tóng siàu-siūⁿ góa ê sìⁿ-miā ;  In bô kèng-hōng Lí tī in ê bīn-chêng , 15 Chú ah ,  Lí sī jîn-chû un-tián ê Siōng-tè ;  Bô khoài-khoài siū-khì ,  koh ū hong-sēng ê chû-ài kap sêng-si̍t , 16 Kiû Lí oa̍t--kè-lâi khòaⁿ góa ,  khó-lîn góa ;  Chiong Lí ê khùi-la̍t siúⁿ-sù Lí ê lô͘-po̍k ,  Kiù Lí ê lú-pī ê kiáⁿ , 17 Kiû Lí hián-chhut un-tián góa ê pîn-kù ,  Hō͘ oàn-hūn góa ê lâng khòaⁿ-kìⁿ lâi kiàn-siàu ;  In-ūi Iâ-hô-hoa Lí pang-chān góa ,  an-ùi góa , 
