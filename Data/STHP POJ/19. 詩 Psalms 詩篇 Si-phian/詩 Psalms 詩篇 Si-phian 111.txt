1 Lín tio̍h o-ló Iâ-hô-hoa ,  Tī chèng-ti̍t lâng ê hōe-tiong ,  kap kong-hōe tiong ,  Góa beh choan-sim kám-siā Iâ-hô-hoa , 2 Iâ-hô-hoa ê só͘ chòe chin-tōa ,  Hoān-nā hoaⁿ-hí I só͘ chòe--ê ,  lóng beh chhâ-khó i , 3 I só͘ kiâⁿ--ê sī chun-kùi ui-giâm ;  I ê gī éng-éng tī-teh , 4 I kiâⁿ kî-sū ,  hō͘ lâng kì-liām ;  Iâ-hô-hoa ū un-hūi ,  ū lîn-bín , 5 I siúⁿ-sù bí-niû hō͘ kèng-ùi I ê lâng ;  I beh éng-oán kì-liām I ê iok , 6 I chiong I tōa koân-lêng ê só͘-chòe hián-bêng tī I ê peh-sìⁿ ;  Chiong lia̍t-pang ê gia̍p siúⁿ-sù in , 7 I ê chhiú só͘-chòe sī sêng-si̍t kong-pêng ;  I ê kà-sī lóng sī khak-si̍t , 8 Sī éng sè-tāi kian-kò͘--ê ,  Sī chiàu sêng-si̍t chèng-ti̍t siat-li̍p--ê , 9 I ǹg I ê peh-sìⁿ si-hêng kiù-sio̍k ;  I tiāⁿ-tio̍h I ê iok ,  ti̍t-kàu éng-oán ;  I ê miâ sī sèng ,  thang kiaⁿ-ùi , 10 Kèng-ùi Iâ-hô-hoa sī tì-hūi ê kun-pún ;  Kìⁿ-nā chiàu án-ni kiâⁿ-ê ,  chiah ū chhang-miâ ;  Iâ-hô-hoa ê miâ-siaⁿ ti̍t-kàu éng-oán , 
