1 Tāi-pi̍t ê si ,  kau hō͘ Ga̍k-koaⁿ , 1)	Iâ-hô-hoa ah ,  kiû Lí kiù góa thoat-lī pháiⁿ-lâng ;  Pó-hō͘ góa thoat-lī kiông-ok ê lâng , 2 In ê sim-lāi tô͘-bô͘ kan-ok ,  Siông-siông chū-chi̍p ài kau-chiàn , 3 In hō͘ in ê chi̍h lāi chhin-chhiūⁿ chôa ;  Chhùi-tûn-ē ū to̍k-chôa ê to̍k , 	[sè-la̍h4 Iâ-hô-hoa ah ,  kiû Lí pó-siú góa thoat-lī pháiⁿ-lâng ê chhiú ;  Pó-hō͘ góa thoat-lī kiông-ok ê lâng ;  In siūⁿ beh chhia hō͘ góa poa̍h-tó , 5 Kiau-ngō͘ ê lâng ūi góa àm-chīⁿ tiuⁿ oa̍h-tauh kap soh ;  In tī lō͘-piⁿ an lô-bāng ,  Siat khoân-thò ,  beh hāi góa , 	[sè-la̍h6 Góa bat tùi Iâ-hô-hoa kóng ,  Lí sī góa ê Siōng-tè ;  Iâ-hô-hoa ah ,  kiû Lí àⁿ hī-khang thiaⁿ góa khún-kiû ê siaⁿ , 7 Chú Iâ-hô-hoa ,  góa kiù-un ê la̍t ah ,  Tī kau-chiàn ê ji̍t ,  Lí jia-cha̍h góa ê thâu-khak , 8 Iâ-hô-hoa ah ,  kiû Lí m̄-thang chiàu pháiⁿ-lâng ê só͘ ài ;  M̄-thang chiâⁿ in ê kè-bô͘ ,  kiaⁿ-liáu in chū-ko , 	[sè-la̍h9 Lūn-kàu hiah-ê ûi-khùn góa ê lâng ê thâu ,  Goān in chhùi-tûn ê kan-ok im-ba̍t in ka-kī ; 10 Goān jia̍t-jia̍t ê hé-thòaⁿ lo̍h tī in ê sin-chiūⁿ ;  Goān in siū hiat tī hé--nih ,  Hiat tī chhim-khiⁿ-lāi ,  bōe koh khí-lâi , 11 Kóng pháiⁿ-ōe ê lâng tī tōe-chiūⁿ tek-khak khiā-bōe-tiâu ;  Chai-ē tek-khak tui-jip kiông-pō ê lâng ,  chiong in táⁿ-tó , 12 Góa chai Iâ-hô-hoa beh ūi khùn-khó͘ ê lâng sin-oan ,  Beh ūi sòng-hiong lâng piān-bêng un-khut , 13 Gī-lâng tek-khak beh kám-siā Lí ê miâ ;  Chèng-ti̍t lâng beh khiā-khí Lí ê bīn-chêng , 
