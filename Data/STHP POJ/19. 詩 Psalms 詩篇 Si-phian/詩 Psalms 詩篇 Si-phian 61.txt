1 Tāi-pi̍t ê si ,  kau hō͘ Ga̍k-koaⁿ ;  ēng si-hiân ê ga̍k-khì , 1)	Siōng-tè ah ,  kiû Lí thiaⁿ góa ê kiû-kiò ;  Àⁿ-lo̍h thiaⁿ góa ê kî-tó , 2 Góa ê sim sit-chì ê sî ,  chiū beh tùi tōe-ke̍k kiû-kiò Lí ;  Kiû Lí chhōa góa kàu hit-ê pí góa khah-koâiⁿ ê chio̍h-pôaⁿ , 3 In-ūi Lí bat chòe góa tô-siám ê só͘-chāi ,  Chòe góa kian-kò͘ ê tâi ,  lâi thoat-lī tùi-te̍k , 4 Góa beh éng-oán tòa tī Lí ê pò͘-pîⁿ ;  Góa beh bih tī Lí si̍t-ē ún-ba̍t ê só͘-chāi ,  [Sè-la̍h5 Siōng-tè ah ,  góa só͘ hē ê goān ,  Lí ū thiaⁿ-kìⁿ ;  Lí ū chiong sán-gia̍p siúⁿ-sù kèng-ùi Lí ê miâ ê lâng , 6 Lí beh ke-thiⁿ ông ê hè-siū ;  I ê nî-hè beh kàu tāi-tāi , 7 I beh éng-oán chē-ūi tī Siōng-tè ê bīn-chêng ;  Goān Lí pī-pān chû-ài kap sêng-si̍t lâi pó-hō͘ i , 8 Án-ni góa beh chhiùⁿ-koa o-ló Lí ê miâ ,  kàu éng-oán ;  Thang ji̍t-ji̍t siā góa ê goān , 
