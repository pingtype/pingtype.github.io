1 Tāi-pi̍t ê si ,  kau hō͘ Ga̍k-koaⁿ , 1)	Iâ-hô-hoa ah ,  Lí bōe-kì-tit góa ,  beh jōa-kú ah? kàu éng-oán mah? Lí ng bīn m̄ khòaⁿ góa ,  beh jōa-kú ah?2 Góa ê sim-sîn siūⁿ-lâi siūⁿ-khì ,  góa ê sim thong-ji̍t iu-khó͘ ,  beh kàu jōa-kú ah? Góa ê tùi-te̍k ko-seng iâⁿ-kè góa beh kàu jōa-kú ah?3 Iâ-hô-hoa góa ê Siōng-tè ah ,  kiû Lí khòaⁿ-kò͘ góa ,  thiaⁿ góa ;  Hō͘ góa ê ba̍k-chiu kng-bêng ;  kiaⁿ-liáu góa khùn kàu sí ; 4 Kiaⁿ-liáu góa ê tùi-te̍k kóng ,  Góa khah-iâⁿ i ;  Kiaⁿ-liáu góa ê kiû-siû tī góa iô-choah ê sî lâi hoaⁿ-hí , 5 Chóng-sī góa óa-khò Lí ê chû-ài ;  Góa ê sim in-ūi Lí ê chín-kiù lâi khoài-lo̍k , 6 Góa beh chhiùⁿ-koa o-ló Iâ-hô-hoa ;  In-ūi I ēng tōa-un khoán-thāi góa , 
