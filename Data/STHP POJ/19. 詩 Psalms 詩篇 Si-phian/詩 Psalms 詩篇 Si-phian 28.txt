1 Tāi-pi̍t ê si , 1)	Iâ-hô-hoa ah ,  góa beh kiû-kiò Lí ;  Góa ê chio̍h-pôaⁿ ah ,  m̄-thang bô beh thiaⁿ góa ,  Nā Lí tùi góa chēng-chēng ,  Góa chiū chhin-chhiūⁿ ji̍p bōng ê lâng chi̍t-iūⁿ , 2 Góa kiû-kiò Lí ,  ǹg Lí ê chì-sèng-só͘ kia̍h chhiú ê sî ,  kiû Lí thiaⁿ góa khún-kiû ê siaⁿ , 3 M̄-thang chiong góa kap pháiⁿ-lâng ,  í-ki̍p chok-gia̍t ê lâng ,  chòe chi̍t-ē tû--khì ,  In kap chhù-piⁿ kóng hô-pêng ê ōe ,  chóng-sī in ê sim kan-hiám , 4 Goān Lí chiàu in só͘ chòe--ê ,  iā chiàu in só͘ kiâⁿ ê pháiⁿ-tāi ,  khoán-thāi in ;  Goān Lí chiàu in ê chhiú só͘ chòe--ê ,  khoán-thāi in ;  Chiong in só͘ eng-kai tú-tio̍h-ê pò-èng in , 5 In kì-jiân bô liû-sim tī Iâ-hô-hoa só͘ kiâⁿ--ê ,  Í-ki̍p I ê chhiú só͘ chòe--ê ;  I chiū beh húi-hoāi in ,  bô beh kiàn-li̍p in , 6 Iâ-hô-hoa sī eng-kai o-ló--ê ,  In-ūi I thiaⁿ góa khún-kiû ê siaⁿ , 7 Iâ-hô-hoa sī góa ê khùi-la̍t ,  ia̍h sī góa ê tîn-pâi ,  Góa ê sim óa-khò I ,  góa chiū tit-tio̍h pang-chān ,  Só͘-í góa ê sim tōa hoaⁿ-hí ;  Góa beh ēng góa ê si-koa o-ló I , 8 Iâ-hô-hoa sī I ê peh-sìⁿ ê khùi-la̍t ;  Iā sī I siū boah-iû--ê tit-kiù ê ōe-só͘ , 9 Kiû Lí chín-kiù Lí ê peh-sìⁿ ,  sù-hok Lí ê sán-gia̍p ,  Iúⁿ-chhī in ,  hû-chhî in ,  kàu tī éng-oán , 
