1 A-sat ê si-koa ,  kau hō͘ Ga̍k-koaⁿ ;  tiāu ,  sī ēng "Bo̍h-tit húi-hoāi--ê" , 1)	Siōng-tè ah ,  goán kám-siā Lí ,  Goán kám-siā Lí ,  in-ūi Lí ê miâ kūn-kūn ;  Lâng pò-iông Lí kî-biāu ê só͘-chòe , 2 Góa kàu tiāⁿ-tio̍h ê ji̍t-kî ,  Góa beh chiàu chèng-ti̍t sím-phòaⁿ , 3 Tōe kap tōe-chiūⁿ khiā-khí ê peh-sìⁿ lóng siau-iûⁿ ;  Góa chim-chio̍k khiā-chāi tōe ê thiāu , 	[Sè-la̍h4 Góa tùi kiau-ngō͘ ê lâng kóng ,  Bo̍h-tit kiau-ngō͘ ;  Tùi pháiⁿ-lâng kóng ,  Bo̍h-tit kia̍h-khí lí ê kak ; 5 Bo̍h-tit koâiⁿ-koâiⁿ kia̍h-khí lí ê kak ;  Bo̍h-tit ngī lí ê ām-kún lâi kóng-ōe , 6 In-ūi m̄-sī tùi tang ,  m̄-sī tùi sai ,  Ia̍h m̄-sī tùi lâm lâi tit-tio̍h kú-khí ; 7 Chí-ū Siōng-tè sī phòaⁿ-toàn--ê ,  I hō͘ chit-ê kàng-kē ,  hō͘ hit-ê seng-koâiⁿ , 8 Iâ-hô-hoa chhiú--nih ū poe ,  kî-tiong ê chiú khí phe̍h ;  Poe-lāi ū kè-thàu ê chiú móa-móa ,  I piàⁿ--chhut-lâi ;  Tōe-chiūⁿ ê pháiⁿ-lâng beh lóng lim chit ê chiú ê che-tái ,  lim kàu liáu-liáu , 9 To̍k-to̍k góa beh pò-iông ti̍t kàu éng-oán ;  Góa beh chhiùⁿ-koa o-ló Ngá-kok ê Siōng-tè , 10 Pháiⁿ-lâng it-chhè ê kak ,  Góa beh chām-tn̄g ;  Gī-lâng ê kak beh tit-tio̍h kú-khí , 
