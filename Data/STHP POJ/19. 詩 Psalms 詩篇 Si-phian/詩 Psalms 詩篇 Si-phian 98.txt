1 Chi̍t phiⁿ si , 1)	Lín tio̍h ǹg Iâ-hô-hoa chhiùⁿ sin ê koa ;  In-ūi I bat kiâⁿ kî-biāu ê sū ;  I ê chiàⁿ-chhiú ,  kap I sèng ê chhiú-kut ,  í-keng ūi ka-kī kiâⁿ chín-kiù , 2 Iâ-hô-hoa hō͘ lâng chai I ê chín-kiù ;  Tī lia̍t-pang-lâng ê ba̍k-chiu-chêng hián-bêng I ê kong-gī , 3 I kì-liām I tùi Í-sek-lia̍t ke só͘ hoat-chhut ê chû-ài kap sìn-si̍t ;  Tōe ê sì-kak lóng khòaⁿ-kìⁿ lán ê Siōng-tè ê chín-kiù , 4 Choân-tōe lóng tio̍h ǹg Iâ-hô-hoa chhut hoaⁿ-hí ê siaⁿ ;  Tio̍h chhut tōa-siaⁿ hoaⁿ-hí chhiùⁿ-koa o-ló I , 5 Tio̍h tôaⁿ-khîm chhiùⁿ-koa o-ló Iâ-hô-hoa ;  Tio̍h tôaⁿ-khîm hô si-koa ê siaⁿ o-ló I , 6 Ēng hō-thâu kap sàu-kak ê siaⁿ ,  Tī Kun-ông Iâ-hô-hoa ê bīn-chêng chhut hoaⁿ-hí ê siaⁿ , 7 Goān hái ,  kap kî-tiong só͘ chhiong-móa--ê ,  lóng tio̍h chhut tōa-siaⁿ ;  Sè-kài ,  kap tiàm tī hit tiong-kan--ê ,  ia̍h tio̍h chhut-siaⁿ ; 8 Goān tōa-chúi phah chhiú-chiúⁿ ,  Goān chiah ê soaⁿ tī Iâ-hô-hoa ê bīn-chêng chhut hoaⁿ-hí ê siaⁿ , 9 In-ūi I lâi beh sím-phòaⁿ choân-tōe ;  I beh chiàu kong-gī sím-phòaⁿ sè-kài ,  Chiàu I ê chèng-ti̍t sím-phòaⁿ lia̍t-pang , 
