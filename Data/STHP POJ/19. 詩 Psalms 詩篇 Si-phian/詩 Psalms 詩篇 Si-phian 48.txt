1 Khó-la̍h hō͘-è ê si-koa , 1)	Iâ-hô-hoa chì tōa ,  eng-kai tōa-tōa tit-tio̍h o-ló ;  Chiū-sī tī lán Siōng-tè ê siâⁿ ,  tī I sèng ê soaⁿ , 2 Sek-an soaⁿ ,  tōa kun-ông ê siâⁿ ,  tī pak-bīn ,  Koâiⁿ-tōa koh hó-khòaⁿ ,  Hō͘ choân-tōe só͘ hoaⁿ-hí , 3 Siōng-tè tī i ê keng-tiān-lāi ,  ka-kī hián-bêng chòe koâiⁿ-tâi , 4 Khòaⁿ ah ,  lia̍t-ông chū-chi̍p ,  In saⁿ-kap tùi-chia keng-kè , 5 In khòaⁿ-kìⁿ chiū gông-ngia̍h ;  Kiaⁿ-hiâⁿ kín-kín cháu , 6 In tī-hia ngia̍uh-ngia̍uh-chhoah ,  Thàng-thiàⁿ chhin-chhiūⁿ siⁿ-kiáⁿ ê hū-jîn-lâng , 7 Lí ēng tang-hong ,  Phah-phòa Tha-si ê chûn , 8 Goán tī bān-kun ê Iâ-hô-hoa ê siâⁿ-tiong ,  chiū-sī goán ê Siōng-tè ê siâⁿ-tiong ,  Só͘ khòaⁿ-kìⁿ-ê tú-tú chiàu goán só͘ thiaⁿ-kìⁿ ;  Siōng-tè beh hō͘ chit ê siâⁿ kian-kò͘ kàu éng-oán ,  [Sè-la̍h9 Siōng-tè ah ,  goán tī Lí ê tiān-lāi ,  Siàu-liām Lí ê chû-ài , 10 Siōng-tè ah ,  Lí só͘ siū ê o-ló ,  Tú-tú kap Lí ê miâ saⁿ-ha̍p ,  kàu tī tōe-ke̍k ,  Lí ê chiàⁿ-chhiú móa-móa kong-gī , 11 In-ūi Lí ê phòaⁿ-toàn ,  Sek-an soaⁿ tio̍h hoaⁿ-hí ,  Iû-tāi ê siâⁿ tio̍h khoài-lo̍k , 12 Lín tio̍h se̍h Sek-an ,  sì-ûi kiâⁿ i ,  Sǹg i ê siâⁿ-lâu , 13 Siông-sè khòaⁿ i ê siâⁿ-chhiûⁿ ,  Séng-chhat i ê ông-kiong ,  Beh hō͘ lín soan-thoân tī āu-tāi , 14 In-ūi chit ê Siōng-tè éng-éng oán-oán chòe lán ê Siōng-tè ;  I beh chhōa lán kàu tī sí ê sî , 
