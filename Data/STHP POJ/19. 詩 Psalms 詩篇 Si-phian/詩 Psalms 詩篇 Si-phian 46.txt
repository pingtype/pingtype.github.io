1 Khó-la̍h hō͘-è ê si ;  kau hō͘ Ga̍k-koaⁿ ;  tiāu ,  sī ēng lú-im , 1)	Siōng-tè sī goán tô-siám ê só͘-chāi kap khùi-la̍t ,  Ia̍h sī hoān-lān-tiong ki̍p-sî ê pang-chān , 2 Só͘-í tōe sui-jiân piàn-chhian ,  Soaⁿ sui-jiân iô-tāng kàu hái-tiong , 3 Kî-tiong ê chúi sui-jiân hōa-hōa-háu giâ-éng ,  Soaⁿ sui-jiân in-ūi hái-tiòng iô-choah ,  goán ia̍h bô kiaⁿ ,  [Sè-la̍h4 Ū chi̍t tiâu hô ,  i ê khui-chhe hō͘ Siōng-tè ê siâⁿ hoaⁿ-hí ;  chiū-sī Chì-koâiⁿ--ê só͘ khiā-khí sèng ê só͘-chāi , 5 Siōng-tè tī hit tiong-kan ,  siâⁿ tek-khak bōe iô-tāng ;  Thiⁿ-phú-kng ,  Siōng-tè beh pang-chān i , 6 Īⁿ-pang hōa-hōa-háu ,  lia̍t-kok iô-tāng ;  Siōng-tè chhut I ê siaⁿ ,  tōe chiū siau-iûⁿ , 7 Bān-kun ê Iâ-hô-hoa kap goán tī--teh ,  Ngá-kok ê Siōng-tè chòe goán ê koâiⁿ-tâi ,  [Sè-la̍h8 Lâi ah ,  lâi khòaⁿ Iâ-hô-hoa ê só͘-chòe ,  Khòaⁿ I hō͘ tōe hong-hòe kàu cháiⁿ-iūⁿ , 9 I hō͘ kau-chiàn soah ,  kàu tī tōe-ke̍k ;  I at-chi̍h keng ,  chām-tn̄g chhiuⁿ ;  chiong chiàn-chhia sio tī hé-tiong , 10 Lín tio̍h tiāⁿ-tiāⁿ ,  tio̍h chai Góa sī Siōng-tè ;  Góa beh tī lia̍t-pang-tiong chòe koâiⁿ-tōa ,  siū chun chòe tōa ,  Tī piàn tōe-chiūⁿ ia̍h chòe koâiⁿ-tōa , 11 Bān-kun ê Iâ-hô-hoa kap goán tī-teh ;  Ngá-kok ê Siōng-tè chòe goán ê koâiⁿ-tâi , 
