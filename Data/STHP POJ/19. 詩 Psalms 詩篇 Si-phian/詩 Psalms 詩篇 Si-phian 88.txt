1 Khó-la̍h hō͘-è ê si-koa ,  chiū-sī Í-sū-la̍h lâng Hi-bān kà-sī ê si ;  kau hō͘ Ga̍k-koaⁿ ;  tiāu ,  ēng Mô͘-ha̍p-la̍h Lī-àm-ngô͘ , 1)	Iâ-hô-hoa ,  kiù góa ê Siōng-tè ah ,  Góa ji̍t-mî tī Lí ê bīn-chêng kiû-kiò , 2 Goān góa ê kî-tó kàu Lí ê bīn-chêng ;  Kiû Lí àⁿ hī-khang thiaⁿ góa ê kî-kiû , 3 In-ūi góa ê sim móa-móa hoān-lān ,  Góa ê sìⁿ-miā kūn tī im-kan , 4 Góa sǹg kap lo̍h-hia̍t ê lâng tâng-lia̍t ;  Iā chhin-chhiūⁿ bô tit-tio̍h pang-chān ê lâng , 5 Góa siū hiat-ka̍k tī sí-lâng-tiong ,  Chhin-chhiūⁿ siū-thâi ê lâng tó tī bōng-lāi ;  In sī Lí bô koh kì-tit-ê ,  Tùi Lí ê chhiú keh-tn̄g , 6 Lí hē góa tī ke̍k-chhim ê hia̍t ;  Tī o͘-àm ê tōe-hng ,  tī chhim-ian , 7 Lí ê siū-khì tāng-tāng teh góa ;  Lí ēng Lí it-chhè ê hái-éng khó͘-chhó͘ khún-pek góa , 	[Sè-la̍h8 Kap góa sio-bat ê lâng Lí hō͘ in lī-khui góa hn̄g-hn̄g ,  Hō͘ in iàm-ò͘ⁿ góa ;  Góa siū koaiⁿ-kìm ,  bōe-tit chhut-lâi , 9 Góa ê ba̍k-chiu in-ūi khùn-khó͘ phah-pháiⁿ ;  Iâ-hô-hoa ah ,  góa ji̍t-ji̍t kiû-kiò Lí ,  Góa ǹg Lí kia̍h-chhiú , 10 Lí kiám beh kiâⁿ kî-sū hō͘ sí-lâng khòaⁿ mah? Chóng-bô im-hûn iáu ōe khí-lâi o-ló Lí ah?	[Sè-la̍h11 Kiám ōe tī bōng-lāi kóng-khí Lí ê chû-ài mah? Kiám ōe tī bia̍t-bô ê tiong-kan kóng-khí Lí ê sìn-si̍t mah?12 Tī o͘-àm ê só͘-chāi ,  kiám ōe chai Lí ê kî-sū mah? Tī bōe-kì-tit tāi-chì ê tōe-hng ,  kiám ōe chai Lí ê kong-gī mah?13 Iâ-hô-hoa ah ,  góa ū kî-kiû Lí ;  Tī chá-khí-sî góa ê kî-tó beh thàu kàu Lí ê bīn-chêng , 14 Iâ-hô-hoa ah ,  Lí siáⁿ-sū khì-sak góa? Siáⁿ-sū ng Lí ê bīn ,  m̄ khòaⁿ góa?15 Góa tùi siàu-liân siū-khó͘ ,  hiám-hiám sí ;  Góa siū-tio̍h Lí ê kiaⁿ-hiâⁿ ,  tì-kàu sim hun-loān , 16 Lí ê tōa siū-khì im-ba̍t góa ;  Lí ēng kiaⁿ-hiâⁿ tû-bia̍t góa , 17 Chiah-ê thong-ji̍t chhin-chhiūⁿ chúi ûi góa ;  Chi̍t-chôe lâi ûi-khùn góa , 18 Lí chiong góa ê liông-pêng bi̍t-iú keh-khui hn̄g-hn̄g ;  Hō͘ góa só͘ saⁿ-bat ê lâng ji̍p tī o͘-àm ê só͘-chāi , 
