1 Chiūⁿ kiā-á ê si ;  Tāi-pi̍t só͘ chòe-ê , 1)	Lâng tùi góa kóng ,  Lán lâi khì Iâ-hô-hoa ê chhù ,  Góa chiū hoaⁿ-hí , 2 Iâ-lō͘-sat-léng ah ,  Goán ê kha khiā tī lí ê mn̂g-lāi , 3 Iâ-lō͘-sat-léng siū khí-chō ,  Chhin-chhiūⁿ liân-lo̍k chéng-chôe ê siâⁿ , 4 Chiah ê chi-phài ,  chiū-sī Iâ-hô-hoa ê chi-phài ,  Chiàu Í-sek-lia̍t tiāⁿ-tio̍h ê lē ,  Chiūⁿ-khì hia beh o-ló Iâ-hô-hoa ê miâ , 5 In-ūi tī-hia siat-li̍p sím-phòaⁿ ê pó-chō ,  Chiū-sī Tāi-pi̍t ke ê pó-chō , 6 Tio̍h thòe Iâ-lō͘-sat-léng kiû pêng-an ;  Kìⁿ-nā thiàⁿ lí ê lâng tek-khak an-lo̍k , 7 Goān Lí siâⁿ-lāi pêng-an ,  Goān Lí ê kiong-lāi an-lo̍k , 8 In-ūi góa ê hiaⁿ-tī kap tâng-phōaⁿ ê iân-kò͘ ,  Góa beh kóng ,  Goān pêng-an tī lí ê lāi-bīn , 9 In-ūi Iâ-hô-hoa lán ê Siōng-tè ê chhù ê iân-kò͘ ,  Góa beh thòe lí kiû hok-khì , 
