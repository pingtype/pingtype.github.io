1 Lín tio̍h o-ló Iâ-hô-hoa ,  Kèng-ùi Iâ-hô-hoa ,  tōa hoaⁿ-hí I ê bēng-lēng--ê ,  Chit-hō lâng ū hok-khì , 2 I ê hō͘-è tī sè-kan tek-khak kiông-sēng ;  Chèng-ti̍t ê lâng ê āu-tāi ,  tek-khak beh tit-tio̍h hok-khì , 3 I ê ke-lāi ū hè-mi̍h ,  ū chîⁿ-châi ;  I ê kong-gī chûn kàu éng-oán , 4 Chèng-ti̍t ê lâng tī o͘-àm ê tiong-kan ,  ū kng ūi-tio̍h i hoat-hiān ;  I ū un-hūi ,  ū lîn-bín ,  ū kong-gī , 5 Si-un lâi chioh lâng--ê ,  ū hok-khì ;  I siū sím-phòaⁿ ê sî ,  beh sò͘-bêng ka-kī ê sū , 6 I éng-éng bô iô-choah ;  Gī-lâng siū kì-liām ,  ti̍t-kàu éng-oán , 7 I m̄-kiaⁿ pháiⁿ siau-sit ;  I ê sim kian-kò͘ ,  óa-khò Iâ-hô-hoa , 8 I ê sim chū-chāi ,  lóng bô kiaⁿ-hiâⁿ ,  Ti̍t-kàu i khòaⁿ-kìⁿ i ê tùi-te̍k siū pò-èng , 9 I tōa siá-si ,  i chín-chè sòng-hiong lâng ;  I ê jîn-gī chûn kàu éng-oán ;  I ê kak tit-tio̍h kú-khí ,  ū êng-kng , 10 Pháiⁿ-lâng khòaⁿ-liáu bōe-khat-tit ,  Tek-khak kā-gê chhiat-chhí ,  lâi siau-bia̍t ;  Pháiⁿ-lâng ê sim-goān beh kui tī bô , 
