1 A-sat kà-sī ê si , 1)	Siōng-tè ah ,  Lí siáⁿ-sū éng-oán pàng-sak goán? Lí siáⁿ-sū siū-khì Lí chháu-tiûⁿ ê iûⁿ ,  chhin-chhiūⁿ chhut hé-ian?2 Kiû Lí kì-liām Lí chá-sî só͘ tit-tio̍h ê hōe-chiòng ,  Chiū-sī Lí só͘ sio̍k-hôe chòe Lí ê gia̍p ê chi-phài ê ;  Iā tio̍h kì-liām Lí pêng-sî só͘ khiā-khí ê Sek-an soaⁿ , 3 Kiû Lí kiâⁿ kàu hiah ê kú-kú pha-hng ê tōe ,  Khòaⁿ tùi-te̍k tī sèng-só͘ it-chhè só͘ húi-hoāi ê , 4 Lí ê tùi-te̍k tī Lí ê hōe-lāi hōa-hōa-háu ;  In khiā in ê kî chòe kì-hō , 5 In chhin-chhiūⁿ lâng kia̍h-khí pó͘-thâu ,  Lâi chhò chhiū-nâ ê chhiū , 6 Sèng-só͘ ê lāi-bīn it-chhè tiau-khek-ê ,  In hiān-chāi ēng pó͘-thâu kap thûi it-chīn phah-pháiⁿ , 7 In pàng-hé sio Lí ê sèng-só͘ ,  Phah lâ-sâm Lí ê miâ só͘ khiā-khí ê só͘-chāi ,  chiâⁿ-chòe pîⁿ-tōe , 8 In sim-lāi kóng ,  Lán tio̍h it-chīn húi-hoāi in ;  In tī piàn-tōe chiong Siōng-tè ê hōe-tn̂g lóng sio-lio--khì , 9 Goán bô khòaⁿ-kìⁿ goán ê tiāu-thâu ,  Bô koh ū sian-ti ;  Goán tiong-kan iā bô lâng chai beh kàu sím-mi̍h sî , 10 Siōng-tè ah ,  tùi-te̍k ki-chhì beh kàu sím-mi̍h sî? Kiû-siû siat-to̍k Lí ê miâ beh kàu éng-oán mah?11 Lí ūi-hô kiu Lí ê chhiú ,  chiū-sī Lí ê chiàⁿ-chhiú? Kiû Lí tùi Lí ê heng-chêng chhun-chhut--lâi ,  húi-bia̍t in , 12 Chóng-sī Siōng-tè tùi chá í-lâi chòe góa ê ông ,  Tī tōe--nih kiâⁿ chín-kiù , 13 Lí bat ēng Lí ê koân-lêng chiong hái pun-khui ;  Phah-phòa chúi-tiong tōa tōng-bu̍t ê thâu-khak , 14 Lí bat kòng-chhùi go̍k-hî ê thâu-khak ,  Chiong i hō͘ khòng-iá ê iá-siù chòe chia̍h-mi̍h , 15 Lí bat pun-khui chúi-goân kap hô ;  Lí bat hō͘ tn̂g-lâu ê kang-hô ta--khì , 16 Ji̍t--sî sio̍k Lí ,  mî--sî iā sio̍k Lí ;  Kng kap ji̍t-thâu sī Lí só͘ pī-pān--ê , 17 Tōe-chiūⁿ it-chhè ê kài-hān sī Lí só͘ siat-li̍p ;  Hē-thiⁿ kap tang-thiⁿ sī Lí só͘ tiāⁿ-tio̍h , 18 Iâ-hô-hoa ah ,  kiû Lí kì-tit ,  tùi-te̍k ū húi-pòng ,  Gōng ê peh-sìⁿ siat-to̍k Lí ê miâ , 19 Lí ê ka-chui ê sìⁿ-miā ,  m̄-thang kau hō͘ iá-siù ;  Lí sòng-hiong lâng ê oa̍h-miā m̄-thang éng-oán bōe kì-tit , 20 Kiû Lí siàu-liām só͘ li̍p ê iok ;  In-ūi tōe-chiūⁿ o͘-àm ê só͘-chāi móa-móa sī kiông-pō ê châu-hia̍t21 Siū ap-chè ê lâng ,  m̄-thang hō͘ in kiàn-siàu tò--khì ;  Khùn-khó͘ sòng-hiong ê lâng tio̍h hō͘ in o-ló Lí ê miâ , 22 Siōng-tè ah ,  kiû Lí khí-lâi ūi ka-kī hun-sò͘ ;  Tio̍h kì--tit gōng-lâng thong-ji̍t cháiⁿ-iūⁿ teh húi-pòng Lí , 23 M̄-thang bōe-kì--tit Lí ê tùi-te̍k ê siaⁿ ;  Hiah ê khí-lâi kong-kek Lí ê lâng ,  in ê hán-hōa siông-siông chiūⁿ kàu téng-bīn , 
