1 Tāi-pi̍t kim ê si , 1)	Siōng-tè ah ,  kiû Lí pó-hō͘ góa ;  in-ūi góa óa-khò Lí , 2 Góa ê lêng ah ,  lí bat tùi Iâ-hô-hoa kóng ,  Lí sī góa ê Chú ,  Lí í-gōa ,  góa bô hok-khì , 3 Lūn-kàu tōe-chiūⁿ sèng ê peh-sìⁿ ,  In sī ke̍k-kî hó ,  sī góa só͘ chhim-chhim hoaⁿ-hí ê , 4 Ēng pa̍t ê sîn thòe-ōaⁿ Iâ-hô-hoa ê ,  in ê iu-khó͘ beh ná ke-thiⁿ ;  In hiàn tiān-huih ê chè ,  góa bô beh hiàn ;  Góa ê chhùi-tûn ia̍h m̄ thê-khí in ê miâ , 5 Iâ-hô-hoa sī góa ê sán-gia̍p ,  kap góa poe-tiong ê hūn-gia̍h ;  Góa só͘ èng-tit--ê ,  Lí kā góa kò͘-siú , 6 Só͘ niû hō͘ góa ê tōe ,  sī tī chin súi ê só͘-chāi ;  Góa ê sán-gia̍p si̍t-chāi chin hó , 7 Góa beh o-ló hit ê kà-sī góa ê Iâ-hô-hoa ;  Mî--sî góa ê sim-tn̂g ia̍h chí-tiám góa , 8 Góa siông-siông kèng-hōng Iâ-hô-hoa tī góa ê bīn-chêng ;  In-ūi I tī góa ê chiàⁿ-pêng ,  góa chiū bô iô-choah , 9 In-ūi án-ni góa ê sim hoaⁿ-hí ,  góa ê sîn khoài-lo̍k ;  Góa ê jio̍k-sin ia̍h beh an-jiân khiā-khí , 10 In-ūi Lí bô chiong góa ê lêng-hûn pàng-hē tī im-kan ;  Ia̍h bô hō͘ Lí ê sèng--ê tú-tio̍h hiú-nōa , 11 Lí beh chiong oa̍h-miā ê lō͘ chí-sī góa ;  Tī Lí ê bīn-chêng ū móa-chiok ê hoaⁿ-hí ;  Tī Lí ê chiàⁿ-chhiú ū éng-oán ê khoài-lo̍k , 
