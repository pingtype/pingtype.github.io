1 Chiūⁿ kiā-á ê si , 1)	Í-sek-lia̍t tio̍h kóng ,  Tùi góa sòe-hàn ê sî ,  In ta̍uh-ta̍uh khó͘-chhó͘ góa , 2 Tùi góa sòe-hàn ê sî in ta̍uh-ta̍uh khó͘-chhó͘ góa ;  Chóng-sī in bē-bat khah-iâⁿ góa , 3 Hōaⁿ-lôe ê lâng lôe góa ê ka-chiah-phiaⁿ ,  Lôe ê kau-hûn thoa chin-tn̂g , 4 Iâ-hô-hoa sī kong-gī--ê ;  I ū chām-tn̄g pháiⁿ-lâng ê soh , 5 Kìⁿ-nā oàn-hūn Sek-an--ê ,  Goān in tú-tio̍h kiàn-siàu thè-āu , 6 Goān in chhin-chhiūⁿ chhù-téng ê chháu ,  Bē tōa-châng chiū ko͘-tâ ; 7 Koah-ê koah bô móa-pé ,  Hâ-ê hâ bô kui-lám , 8 Kè-lō͘ ê lâng ia̍h bô kóng ,  Goān Iâ-hô-hoa sù lín hok-khì ;  Goán hōng Iâ-hô-hoa ê miâ ,  kā lín chiok-hok , 
