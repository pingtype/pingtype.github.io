1 Lín tio̍h o-ló Iâ-hô-hoa ,  Tio̍h chhiùⁿ sin ê koa ,  o-ló Iâ-hô-hoa ;  Tī sèng ê peh-sìⁿ ê hōe-tiong o-ló I , 2 Goān Í-sek-lia̍t in-ūi chō i ê Chú lâi hoaⁿ-hí ;  Goān Sek-an ê peh-sìⁿ in-ūi in ê Ông lâi khoài-lo̍k , 3 Goān in thiàu-bú o-ló I ê miâ ;  Phah-kó͘ tôaⁿ-khîm ,  chhiùⁿ-koa o-ló I , 4 In-ūi Iâ-hô-hoa hoaⁿ-hí I ê peh-sìⁿ ;  I beh ēng kiù-un chòe khiam-pi ê lâng ê chng-thāⁿ , 5 Goān sèng ê peh-sìⁿ in-ūi só͘ tit-tio̍h ê êng-kng lâi hoaⁿ-hí ;  Goān in tī bîn-chhn̂g--nih chhut hoaⁿ-hí ê siaⁿ , 6 Goān in ê chhùi o-ló Siōng-tè chòe-koâiⁿ ,  Chhiú kia̍h siang-bīn lāi ê kiàm ; 7 Thang pò-èng gōa-pang ,  Hêng-hoa̍t lia̍t-kok ; 8 Ēng liān pa̍k in ê kun-ông ,  Ēng thih-khàu lâi só in ê jîn-sîn ; 9 Beh tī in ê sin-chiūⁿ kiâⁿ só͘ kì-chài ê phòaⁿ-toàn ;  I sèng ê peh-sìⁿ lóng ū chit-hō êng-kng ,  Lín tio̍h o-ló Iâ-hô-hoa , 
