1 Tāi-pi̍t ê si , 1)	Iâ-hô-hoa ah ,  kiû Lí thiaⁿ góa ê kî-tó ,  àⁿ hī-khang thiaⁿ góa ê khún-kiû ;  Chiàu Lí ê sìn-si̍t ,  chiàu Lí ê kong-gī ,  lâi ìn góa , 2 Kiû Lí bo̍h-tit sím-mn̄g Lí ê lô͘-po̍k ,  In-ūi tī Lí ê bīn-chêng ,  oa̍h-teh ê lâng ,  bô chi̍t-ê chheng-chòe-gī , 3 Tùi-te̍k khún-pek góa ,  Chiong góa ê sìⁿ-miā ,  phah-tó tī tōe--nih ;  Hō͘ góa tiàm tī o͘-àm ê só͘-chāi ,  chhin-chhiūⁿ sí kú-kú ê lâng chi̍t-iūⁿ , 4 Só͘-í góa ê sîn-hûn tī góa ê lāi-bīn hūn-khì ;  Góa ê sim tī góa ê lāi-bīn chhiⁿ-chhìn , 5 Góa kì-tit kó͘-chá ê ji̍t ;  Siàu-liām Lí it-chhè ê só͘-kiâⁿ ;  Chēng-chēng siūⁿ Lí ê chhiú ê só͘-chòe , 6 Góa ǹg Lí kia̍h-khí chhiú ,  Góa ê sim him-bō͘ Lí ,  chhin-chhiūⁿ khòng-hān ê tōe chi̍t-iūⁿ , 	[sè-la̍h7 Iâ-hô-hoa ah ,  kiû Lí kín-kín ìn góa ;  Góa ê sim-sîn hùi-liáu-liáu ;  M̄-thang tùi góa ng bīn ;  Bián-tit góa chhin-chhiūⁿ lo̍h-bōng ê lâng , 8 Kiû Lí hō͘ góa chá-khí-sî thiaⁿ-kìⁿ Lí chû-ài ê siaⁿ ,  In-ūi góa óa-khò Lí ;  Kiû Lí hō͘ góa chai eng-kai kiâⁿ ê lō͘ ,  In-ūi góa ê sim gióng-bōng Lí , 9 Iâ-hô-hoa ah ,  kiû Lí kiù góa thoat-lī góa ê tùi-te̍k ;  Góa cháu--khì bih tī Lí hia , 10 Lí sī góa ê Siōng-tè ,  kiû Lí kà-sī góa kiâⁿ Lí ê chí-ì ;  Lí ê sîn sī hó ,  kiû Lí chhōa góa tī pîⁿ-ti̍t ê tōe , 11 Iâ-hô-hoa ah ,  kiû Lí ūi-tio̍h Lí ê miâ hō͘ góa oa̍h ;  Chiàu Lí ê kong-gī ,  chhōa góa chhut hoān-lān-tiong , 12 Chiàu Lí ê chû-ài ,  tû-khì góa ê tùi-te̍k ,  Châu-bia̍t it-chhè khó͘-chhó͘ góa ê lâng ;  In-ūi góa sī Lí ê lô͘-po̍k , 
