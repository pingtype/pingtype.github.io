1 Tāi-pi̍t ê si ,  kau hō͘ Ga̍k-koaⁿ ;  tiāu ,  ēng tē poeh , 1)	Iâ-hô-hoa ah ,  kiû Lí chín-kiù ;  In-ūi khiân-sêng ê lâng choa̍t--lah ;  sè-kan-lâng ê tiong-kan ,  tiong-sìn ê lâng bô--lah , 2 Lâng-lâng kap chhù-piⁿ kóng pe̍h-chha̍t ;  Ēng thiám-mī ê chhùi-tûn ,  kap nn̄g-iūⁿ ê sim lâi kóng-ōe , 3 Iâ-hô-hoa beh koah-tn̄g thiám-mī ê chhùi-tûn ,  Í-ki̍p kóng tōa-ōe ê chi̍h , 4 In bat kóng ,  Goán beh ēng chi̍h lâi khah-iâⁿ ;  Goán ê chhùi-tûn sī goán ê ;  chī-chūi ōe chòe goán ê chú ah?5 Iâ-hô-hoa kóng ,  In-ūi khùn-khó͘ ê lâng ê oan-óng ,  kap sòng-hiong lâng ê thó͘-khùi ,  Góa taⁿ beh khí--lâi ,  an-tì i tī i só͘ chhiat-chhiat him-bō͘ ún-tàng ê só͘-chāi , 6 Iâ-hô-hoa ê ōe sī sûn-choân chheng-khì ê ōe ;  Chhin-chhiūⁿ gûn tī thô͘ ê lô͘ thoàn-liān ,  Thoàn-kè chhit-pái , 7 Iâ-hô-hoa ah ,  Lí beh pó-hō͘ in ,  Beh pì-iū in ,  éng-oán thoat-lī chit sè-tāi ê lâng , 8 Put-tiòng-iōng lâng ko-seng tī sè-kan-lâng ê tiong-kan ,  Chiū pháiⁿ-lâng ta̍k só͘-chāi teh kiâⁿ-iû , 
