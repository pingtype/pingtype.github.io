1 Tāi-pi̍t ê si ;  kau hō͘ Ga̍k-koaⁿ , 1)	Goān Iâ-hô-hoa tī hoān-lān ê ji̍t thiaⁿ lí ;  Goān Ngá-kok ê Siōng-tè ê miâ an-tì lí tī koâiⁿ ê só͘-chāi ; 2 Tùi sèng-só͘ pang-chān lí ,  Tùi Sek-an hû-chhî lí , 3 Kì-liām lí it-chhè só͘ hiàn--ê ,  Chiap-la̍p lí ê sio-chè ,  [Sè-la̍h4 Chiàu lí ê sim só͘-ài-ê hō͘ lí ,  Chiâⁿ lí it-chhè ê kè-e̍k , 5 Goán beh in-ūi Lí ê kiù-un lâi chhiùⁿ-koa ;  Goán beh hōng goán ê Siōng-tè ê miâ lâi khiā-kî ,  Goān Iâ-hô-hoa chiâⁿ lí it-chhè só͘ kiû--ê , 6 Taⁿ góa chai Iâ-hô-hoa kiù I siū-boah-iû--ê ,  Beh tùi I sèng ê thiⁿ thiaⁿ--i ;  Ēng i chiàⁿ-chhiú ê khùi-la̍t kiù i , 7 Ū lâng óa-khò chhia ,  ū lâng óa-khò bé ;  To̍k-to̍k goán beh kóng-khí Iâ-hô-hoa goán Siōng-tè ê miâ , 8 In phak-lo̍h poa̍h-tó ;  Goán chiū khí--lâi khiā chāi-chāi , 9 Kiû Iâ-hô-hoa chín-kiù ;  Goán kiû-kiò ê sî ,  goān Ông thiaⁿ goán , 
