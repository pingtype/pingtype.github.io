1 Khùn-khó͘ ê lâng ,  ke̍k loán-jio̍k ê sî ,  tī Iâ-hô-hoa ê bīn-chêng thò͘-chhut khó͘-chêng ê kî-tó , 1)	Iâ-hô-hoa ah ,  kiû Lí thiaⁿ góa ê kî-tó ,  Hō͘ góa kiû-kiò ê siaⁿ thàu kàu Lí ê bīn-chêng , 2 Góa tī gûi-kip ê ji̍t ,  m̄-thang ng Lí ê bīn m̄-khòaⁿ góa ;  kiû Lí àⁿ hī-khang thiaⁿ góa ;  Góa kiû-kiò ê ji̍t ,  kiû Lí kín-kín ìn--góa , 3 In-ūi góa ê ji̍t-chí chhin-chhiūⁿ hé-hun siau-sòaⁿ ,  Góa ê kut siū sio ,  chhin-chhiūⁿ hé-tiong ê chhâ , 4 Góa ê sim siū-siong ,  ko͘-tâ chhin-chhiūⁿ chháu ;  Góa lóng bōe kò͘--tit chia̍h , 5 In-ūi góa thó͘-khùi ê siaⁿ ,  Góa ê bah khi̍h tī kut--nih , 6 Góa chhin-chhiūⁿ khòng-iá ê thê-ô͘-chiáu ,  Ia̍h chhin-chhiūⁿ pha-hng ê só͘-chāi ê àm-kong-chiáu , 7 Góa kui-mî bô khùn ;  Ia̍h chhin-chhiūⁿ chhù-téng ko͘-toaⁿ ê chhek-chiáu-á , 8 Góa ê tùi-te̍k thong-ji̍t siat-to̍k góa ;  Thòng-hūn góa ê lâng kí góa lâi chiù-chó͘ , 9 Góa ēng hé-hu chún pn̄g chia̍h ;  Só͘ lim--ê ū chham ba̍k-sái , 10 Che sī in-ūi Lí ê hoat-sèng tōa siū-khì ;  In-ūi Lí chiong góa kú-khí ,  koh chiong góa hiat-lo̍h , 11 Góa ê ji̍t-chí chhin-chhiūⁿ ji̍t-iáⁿ í-keng chhiâ ,  Góa ia̍h chhin-chhiūⁿ chháu ko͘-tâ , 12 To̍k-to̍k Lí Iâ-hô-hoa éng-oán tī-teh ;  Lí hō͘ lâng kì-liām kàu bān-tāi , 13 Lí beh khí--lâi lîn-bín Sek-an ,  In-ūi hiān-chāi sī khó-lîn i ê sî ;  tiāⁿ-tio̍h ê kî í-keng kàu lah , 14 Lí ê lô͘-po̍k hoaⁿ-hí Sek-an ê chio̍h-thâu ,  Khó-lîn i ê thô͘-hún , 15 Lia̍t-kok chiū beh kèng-ùi Iâ-hô-hoa ê miâ ;  Sè-chiūⁿ chiah ê ông lóng beh kèng-ùi Lí ê êng-kng , 16 In-ūi Iâ-hô-hoa khí-chō Sek-an ,  Tī I êng-kng-tiong hián-hiān , 17 I àⁿ-lo̍h thiaⁿ sòng-hiong lâng ê kî-tó ,  Bô khòaⁿ-khin in ê kî-tó , 18 Che beh ūi āu-tāi ê lâng kì-chài ,  Chiong-lâi siū-chō ê peh-sìⁿ beh o-ló Iâ-hô-hoa , 19 In-ūi I tùi I chì-koâiⁿ ê sèng-só͘ khòaⁿ--lo̍h-lâi ,  Iâ-hô-hoa tùi thiⁿ khòaⁿ lo̍h tōe ; 20 Beh thiaⁿ siû-hoān ê thó͘-khùi ;  Beh tháu-pàng gí tiāⁿ-tio̍h sí ê lâng , 21 Hō͘ lâng tī Sek-an thoân-pò͘ Iâ-hô-hoa ê miâ ;  Tī Iâ-lō͘-sat-léng thoân-pò͘ o-ló I ê ōe , 22 Chiū-sī bān peh-sìⁿ kap lia̍t-kok ,  chū-chi̍p ho̍k-sāi Iâ-hô-hoa ê sî , 23 I hō͘ góa ê khùi-la̍t pòaⁿ-lō͘ soe-lám ;  Hō͘ góa ê ji̍t-chí té-chió , 24 Góa kóng ,  Góa ê Siōng-tè ah ,  m̄-thang tī góa tiong-liân thó góa ê sìⁿ-miā ;  Lí ê nî-hè bān sè-tāi bû-kiông-chīn , 25 Lí khí-thâu hē tōe ê tōe-ki ;  Thiⁿ ia̍h sī Lí ê chhiú só͘ chō--ê , 26 In beh bia̍t-bô ,  to̍k-to̍k Lí kú-tn̂g tī-teh ;  In beh chhin-chhiūⁿ saⁿ chiām-chiām kū ;  Lí beh chiong in kóe-ōaⁿ ,  chhin-chhiūⁿ kóe-ōaⁿ saⁿ ;  in chiū piàn-ōaⁿ , 27 To̍k-to̍k Lí bô piàn-ōaⁿ ,  Lí ê hè-siū bô kiông-chīn , 28 Lí ê lô͘-po̍k ê kiáⁿ-sun beh tn̂g-tn̂g tī-teh ;  In ê hō͘-è beh khiā-chāi tī Lí ê bīn-chêng , 
