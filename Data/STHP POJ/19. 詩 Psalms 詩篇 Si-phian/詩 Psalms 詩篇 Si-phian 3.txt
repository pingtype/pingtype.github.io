1 Tāi-pi̍t siám-pī i ê kiáⁿ Ap-sa-liông ê sî ,  lâi chòe ê si , 1)	Iâ-hô-hoa ah ,  góa ê tùi-te̍k chiah--nih chōe! Chōe-chōe lâng khí--lâi kong-kek góa , 2 Chōe-chōe lâng gī-lūn góa kóng ,  I bô thang tit-tio̍h Siōng-tè ê chín-kiù ,  [Sè-la̍h3 Chóng-sī ,  Iâ-hô-hoa ,  Lí sī góa sì-ûi ê tîn-pâi ;  Sī góa ê êng-kng ;  koh sī hō͘ góa ê thâu kia̍h-koâiⁿ--ê , 4 Góa ēng góa ê siaⁿ kiû-kiò Iâ-hô-hoa ,  I tùi I ê sèng-soaⁿ ìn góa ,  [Sè-la̍h5 Góa tó--teh ,  góa khùn ;  Góa cheng-sîn ,  in-ūi Iâ-hô-hoa lóng pó-hō͘ góa , 6 Sui-jiân chheng-bān lâng khí--lâi ,  ûi-lûi kong-kek góa ,  Góa ia̍h bô kiaⁿ , 7 Iâ-hô-hoa ah ,  kiû Lí khí--lâi ;  Góa ê Siōng-tè ah ,  kiû Lí chín-kiù góa ,  In-ūi Lí siàn góa it-chhè tùi-te̍k ê chhùi-phóe ,  Phah-chi̍h pháiⁿ-lâng ê chhùi-khí , 8 Chín-kiù sio̍k-tī Iâ-hô-hoa ;  Goān Lí sù-hok Lí ê peh-sìⁿ ,  [Sè-la̍h
