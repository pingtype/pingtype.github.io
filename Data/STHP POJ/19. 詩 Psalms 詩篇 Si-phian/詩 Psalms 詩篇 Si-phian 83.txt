1 A-sat ê si-koa , 1)	Siōng-tè ah ,  kiû Lí m̄-thang chēng-chēng ;  Siōng-tè ah ,  kiû Lí m̄-thang bô khui-chhùi ,  ia̍h m̄-thang bô chòe-siaⁿ ; 2 In-ūi Lí ê tùi-te̍k hōa-hōa-jióng ;  Oàn-hūn Lí ê lâng kia̍h-khí thâu , 3 In ēng kan-chà ê kè-bô͘ beh hāi Lí ê peh-sìⁿ ;  In saⁿ-kap gī-lūn ,  beh hāi Lí só͘ khǹg-ba̍t ê lâng , 4 In kóng ,  Lâi ah ,  lán lâi bia̍t-bô in ,  hō͘ in bōe chiâⁿ kok ,  Hō͘ Í-sek-lia̍t ê miâ bô koh hō͘ lâng kì-liām , 5 In tâng-sim saⁿ-kap chham-siông ,  Saⁿ-kap kiat-iok beh tí-te̍k Lí ; 6 Chiū-sī khiā-khí pò͘-pîⁿ ê Í-tong kap Í-si̍t-má-lī lâng ,  Mô͘-ap kap Hā-Kah lâng , 7 Ka-pa-le̍k ,  A-bûn ,  kap A-má-le̍k ;  Hui-lī-sū ,  í-ki̍p Chhui-lô khiā-khí ê peh-sìⁿ ; 8 A-su̍t ia̍h kap in liân-ha̍p ,  In chòe Lô-tek ê kiáⁿ-sun ê pang-chhiú , 	[Sè-la̍h9 Kiû Lí khoán-thāi in ,  chhin-chhiūⁿ chá khoán-thāi Bí-tiân ;  Chhin-chhiūⁿ tī Ki-sūn hô ,  khoán-thāi Se-se-lah kap Iâ-pin chi̍t-iūⁿ , 10 In tī Ún-tô-jíⁿ bia̍t-bô ,  Chiâⁿ-chòe tōe-chiūⁿ ê pùn-thô͘ , 11 Kiû Lí hō͘ in ê léng-siù chhin-chhiūⁿ O͘-li̍p kap Se-i-pek ;  Hō͘ in ê kun-tiúⁿ lóng chhin-chhiūⁿ Se-pa kap Sat-bûn-ná , 12 In kóng ,  Lán tio̍h chiong Siōng-tè khiā-khí ê só͘-chāi ,  Chiàm lâi chòe ka-kī ê , 13 Góa ê Siōng-tè ah ,  kiû Lí hō͘ in chhin-chhiūⁿ kńg-lê-hong ê tîn-ai ,  Chhin-chhiūⁿ hong-chêng ê tiū-sap ; 14 Chhin-chhiūⁿ hé sio chhiū-nâ ,  Chhin-chhiūⁿ hé-iām sio soaⁿ-thâu , 15 Kiû Lí ia̍h chhin-chhiūⁿ án-ni ēng Lí ê kông-hong tui-kóaⁿ in ,  Ēng Lí ê tōa-hong hō͘ in kiaⁿ-hiâⁿ , 16 Iâ-hô-hoa ah ,  kiû Lí hō͘ in móa-bīn kiàn-siàu ,  Thang lâi kî-kiû Lí ê miâ , 17 Hō͘ in éng-oán kiàn-siàu ,  kiaⁿ-hiâⁿ ;  Hō͘ in làu-khùi bia̍t-bô , 18 Hō͘ in chai chí-ū Lí ,  miâ chòe Iâ-hô-hoa ê ,  Sī choân-tōe-chiūⁿ chì-koâiⁿ ê , 
