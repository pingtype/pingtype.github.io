1 Í-tong lâng To-ek lâi pò Sò-lô kóng ,  Tāi-pi̍t kàu A-hi-bí-le̍k ê ke ,  Hit-sî Tāi-pi̍t chòe chit ê kà-sī ê si ;  kau hō͘ Ga̍k-koaⁿ , 1)	Ióng-béng ê lâng ah ,  lí siáⁿ-sū ūi-tio̍h chòe-pháiⁿ lâi khoa-kháu? Siōng-tè ê chû-ài éng-oán tī-teh , 2 Lí ê chi̍h tô͘-bô͘ siâ-ok ;  Chhin-chhiūⁿ lāi ê thì-thâu-to ,  kiâⁿ kan-chà , 3 Lí ài pháiⁿ iâⁿ-kè ài hó ;  Ài pe̍h-chha̍t iâⁿ-kè ài kóng gī-lí , 	[Sè-la̍h4 Khúi-khiat ê chi̍h ah ,  Lí ài kóng it-chhè thun-chia̍h ê ōe , 5 Siōng-tè ia̍h beh húi-hoāi lí ,  kàu éng-oán ,  I beh lia̍h lí ,  tùi lí ê pò͘-pîⁿ-tiong khiú--chhut-lâi ;  Tùi oa̍h lâng ê tōe ,  chiong lí pu̍ih chhut lâi , 	[Sè-la̍h6 Gī-lâng beh khòaⁿ-kìⁿ lâi kiaⁿ-hiâⁿ ,  Ia̍h beh chhiò i ,  kóng , 7 Khòaⁿ ah ,  che chiū-sī hit-hō bô lia̍h Siōng-tè chòe i ê khùi-la̍t ê lâng ;  Sī óa-khò i ê chîⁿ-châi ê chōe ,  Tī siâ-ok ka-kī khiā-chāi , 8 Lūn-kàu góa ,  góa sī chhin-chhiūⁿ Siōng-tè chhù-lāi chhiⁿ-chhùi ê kaⁿ-ná-chhiū ;  Góa éng-éng oán-oán óa-khò Siōng-tè ê chû-ài , 9 In-ūi Lí kiâⁿ che ,  góa beh kám-siā Lí kàu éng-oán ;  Góa ia̍h beh tī Lí sèng ê peh-sìⁿ ê bīn-chêng ǹg-bāng Lí ê miâ ;  in-ūi i ê miâ sī hó , 
