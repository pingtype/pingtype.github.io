1 Í-sek-lia̍t chhut Ai-ki̍p ,  Ngá-kok-ke lī-khui giân-gú bōe siong-thong ê peh-sìⁿ ; 2 Hit-sî Iû-tāi chòe I ê sèng-só͘ ,  Í-sek-lia̍t chòe I ê pang-kok , 3 Tōa-hái khòaⁿ-kìⁿ chiū tô-cháu ,  Iok-tàn hô ia̍h lâu tò-tńg , 4 Tōa-soaⁿ tiô-thiàu chhin-chhiūⁿ iûⁿ-káng ;  Sòe-soaⁿ tiô-thiàu chhin-chhiūⁿ iûⁿ-á-kiáⁿ , 5 Tōa-hái ah ,  lí ūi siáⁿ tāi-chì tô-cháu? Iok-tàn ah ,  lí ūi siáⁿ tāi-chì lâu tò-tńg?6 Tōa-soaⁿ ah ,  lí cháiⁿ-iūⁿ tiô-thiàu chhin-chhiūⁿ iûⁿ-káng? Sòe-soaⁿ ah ,  lí cháiⁿ-iūⁿ tiô-thiàu chhin-chhiūⁿ iûⁿ-á-kiáⁿ?7 Tōe ah ,  lí kìⁿ-tio̍h Chú ê bīn ,  Kìⁿ-tio̍h Ngá-kok ê Siōng-tè ê bīn ,  chiū tio̍h ngia̍uh-ngia̍uh-chhoah , 8 I hō͘ chio̍h-pôaⁿ pìⁿ-chòe chúi-tî ,  Hō͘ tēng-chio̍h pìⁿ-chòe chúi-chôaⁿ , 
