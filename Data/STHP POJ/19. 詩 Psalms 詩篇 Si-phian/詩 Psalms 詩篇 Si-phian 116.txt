1 Góa thiàⁿ Iâ-hô-hoa ,  In-ūi I thiaⁿ góa ê siaⁿ ,  góa ê khún-kiû , 2 I í-keng àⁿ hī-khang thiaⁿ góa ;  Só͘-í góa chi̍t-sì-lâng beh kiû-kiò I , 3 Sí-bô ê soh tîⁿ-tio̍h góa ,  Im-kan ê thòng-khó͘ khîⁿ-tio̍h góa ;  Góa tú-tio̍h hoān-lān iu-khó͘ , 4 Góa chiū kiû-kiò Iâ-hô-hoa ê miâ ,  kóng ,  Iâ-hô-hoa ah ,  taⁿ kiû Lí kiù góa ê sìⁿ-miā , 5 Iâ-hô-hoa ū un-hūi ,  ū kong-gī ;  Goán ê Siōng-tè ū chû-pi , 6 Iâ-hô-hoa pó-hō͘ gōng-ti̍t ê lâng ;  Góa kàu tī pi-bî ê tōe-ūi ,  I chiū kiù góa , 7 Góa ê sîn-hûn ah ,  tio̍h kui tī lí an-hioh ê só͘-chāi ,  In-ūi Iâ-hô-hoa ēng tōa-un khoán-thāi lí , 8 In-ūi Lí kiù góa ê sìⁿ-miā bián-tit sí-bô ;  Kiù góa ê ba̍k-chiu bián lâu ba̍k-sái ;  Kiù góa ê kha bián poa̍h-tó , 9 Góa beh tī Iâ-hô-hoa ê bīn-chêng ,  Kiâⁿ tī oa̍h-lâng ê tōe , 10 Góa sìn ,  só͘-í kóng ;  Góa siū ke̍k-tōa ê khùn-khó͘ ; 11 Góa bat tio̍h-kip lâi kóng ,  Lâng lóng sī hu-ké , 12 Iâ-hô-hoa siúⁿ-sù góa it-chhè ê tōa-un ,  Góa beh ēng sím-mi̍h pò-tap I?13 Góa beh phâng-khí kiù-un ê poe ,  Kiû-kiò Iâ-hô-hoa ê miâ , 14 Góa beh tī I chèng peh-sìⁿ ê bīn-chêng ,  Tùi Iâ-hô-hoa siā góa ê goān , 15 Iâ-hô-hoa khòaⁿ I sèng ê peh-sìⁿ ê sí ,  Chòe chin pó-pòe , 16 Iâ-hô-hoa ah ,  góa si̍t-chāi sī Lí ê lô͘-po̍k ;  Góa sī Lí ê lô͘-po̍k ,  sī Lí lú-pī ê kiáⁿ ;  Lí í-keng tháu-khui khún-pa̍k góa ê soh , 17 Góa beh ēng kám-siā ê chè hiàn hō͘ Lí ;  Koh beh kiû-kiò Iâ-hô-hoa ê miâ , 18 Góa beh tī I chèng peh-sìⁿ ê bīn-chêng ,  Tùi Iâ-hô-hoa siā góa ê goān , 19 Tī Iâ-hô-hoa chhù ê īⁿ-lāi ,  Tī lí Iâ-lō͘-sat-léng ê tiong-kan ;  Lín tio̍h o-ló Iâ-hô-hoa , 
