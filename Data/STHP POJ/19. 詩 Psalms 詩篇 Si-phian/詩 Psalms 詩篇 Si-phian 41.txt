1 Tāi-pi̍t ê si ,  kau hō͘ Ga̍k-koaⁿ , 1)	Koàn-kò͘ sòng-hiong lâng ê ,  ū hok-khì ;  Tng hoān-lān ê ji̍t ,  Iâ-hô-hoa beh kiù i , 2 Iâ-hô-hoa beh pó-choân i ,  hō͘ i oa̍h--teh ,  i beh tī tōe-chiūⁿ hióng-hok ;  Kiû Lí m̄-thang chiong i kau hō͘ tùi-te̍k ,  lâi chiàu in só͘ ài , 3 I tó chāi-chhn̂g ,  Iâ-hô-hoa beh hû-chhî i ;  I phòa-pīⁿ ê sî ,  Lí beh liāu-lí i ê phē-pho͘ , 4 Góa bat kóng ,  Iâ-hô-hoa ah ,  kiû Lí lîn-bín góa ;  I-hó góa ê sim-sîn ,  in-ūi góa ū tek-chōe tī Lí , 5 Góa ê tùi-te̍k ēng pháiⁿ-ōe gī-lūn góa ,  kóng ,  I tī-sî ōe sí ,  i ê miâ tī-sî ōe bia̍t-bô?6 I nā lâi khòaⁿ góa ,  chiū kóng bô-iáⁿ ōe ;  I ê sim chek-chū kan-ok ,  Chhut-khì gōa-kháu ,  chiū sì-kòe kóng , 7 It-chhè oàn-hūn góa ê lâng chi-bú chi-chū gī-lūn góa ;  In siat kè-bô͘ beh hāi góa ; 8 In kóng ,  Ū koài-pīⁿ tiâu tī i ê seng-khu ;  I í-keng tó-chhn̂g ,  éng bōe koh khí--lâi , 9 Liân góa ti-kí ê pêng-iú ,  góa só͘ óa-khò ,  chia̍h góa ê piáⁿ--ê ,  Kia̍h-khí kha-āu-tiⁿ that góa , 10 Iâ-hô-hoa ah ,  kiû Lí lîn-bín góa ,  Hō͘ góa khí-lâi thang pò-èng in , 11 In-ūi góa ê tùi-te̍k bōe tit-tio̍h tùi góa khoa-kháu khah-iâⁿ ;  Góa tùi án-ni chiū chai Lí hoaⁿ-hí góa , 12 Lūn-kàu góa ,  Lí in-ūi góa ê sûn-choân chiū hû-chhî góa ,  Hō͘ góa éng-oán khiā tī Lí ê bīn-chêng , 13 Tio̍h o-ló Iâ-hô-hoa Í-sek-lia̍t ê Siōng-tè ,  Tùi éng-oán kàu éng-oán ,  A-bēng ,  koh A-bēng , 
