1 Tāi-pi̍t ê kì-liām si , 1)	Iâ-hô-hoa ah ,  kiû Lí m̄-thang tī siū-khì-tiong chek-pī góa ;  M̄-thang tī tōa siū-khì-tiong kéng-kài góa , 2 In-ūi Lí ê chìⁿ siā góa ê seng-khu ,  Lí ê chhiú tāng-tāng chhi̍h góa , 3 In-ūi Lí ê siū-khì ,  góa ê bah bô chi̍t-ūi oân-choân ;  In-ūi góa ê chōe-kòa ,  góa ê kut ia̍h bô pêng-an , 4 Góa ê chōe-ok pôaⁿ-kè góa ê thâu-khak ,  Chhin-chhiūⁿ tāng-tàⁿ hō͘ góa taⁿ-bōe-khí , 5 In-ūi góa ê gû-gōng ,  Góa ê siong nōa ,  koh chhàu , 6 Góa thàng-thiàⁿ koh khiau-ku ,  Thong-ji̍t ai-siong , 7 In-ūi góa móa-io sī hé ;  Góa ê bah bô chi̍t-ūi oân-choân , 8 Góa siū phah-siong ,  chin bô la̍t ;  In-ūi góa ê sim put-an ,  chiū tōa ai-chhan , 9 Chú ah ,  góa ê sim-goān lóng tī Lí ê bīn-chêng ,  Góa ê thó͘-khùi bô tùi Lí ún-môa , 10 Góa ê sim pho̍k-pho̍k-chhéng ,  góa ê la̍t soe-bî ;  Liân góa ba̍k-chiu-tiong ê kng ia̍h lī-khui góa , 11 Thiàⁿ góa ê lâng kap góa ê pêng-iú ,  in-ūi góa ê pháiⁿ chèng-thâu ,  lóng siám tī piⁿ-á ;  Góa ê chhin-chhek ia̍h hn̄g-hn̄g teh khiā , 12 Hiah ê siàu-siūⁿ góa ê sìⁿ-miā--ê siat lô-bāng ;  Siūⁿ beh hāi góa ê ,  kóng-chhut ok-to̍k ê ōe ;  Thong-ji̍t siūⁿ khúi-khiat ê kè-bô͘ , 13 Chóng-sī góa chhin-chhiūⁿ chhàu-hī-lâng--ê bô thiaⁿ-kìⁿ ,  Chhin-chhiūⁿ é-káu--ê ,  bô khui chhùi , 14 Góa ia̍h chhin-chhiūⁿ bô thiaⁿ-kìⁿ ê lâng ,  Chhùi bô ìn-tap--ê , 15 Iâ-hô-hoa ah ,  góa thèng-hāu Lí ;  Chú ,  Góa ê Siōng-tè ah ,  Lí beh thiaⁿ góa , 16 In-ūi góa bat kóng ,  Kiaⁿ-liáu in tùi góa khoa-kháu ;  Góa ê kha ta̍h-thu̍t ê sî ,  in tùi góa ka-kī chun-tōa , 17 In-ūi góa hiám-hiám poa̍h-tó ,  Góa ê iu-būn siông-siông tī góa ê bīn-chêng , 18 In-ūi góa beh jīn góa ê chōe-ok ;  Koh ūi-tio̍h góa ê chōe lâi iu-būn , 19 Chóng-sī góa ê tùi-te̍k iā oa̍h-tāng ,  ia̍h ióng-béng ;  Bô lí-iû oàn-hūn góa ê ,  ke-thiⁿ ná-chōe , 20 Ēng pháiⁿ pò hó--ê ,  kap góa chòe tùi-thâu ;  In-ūi góa sī tui-jip hó , 21 Iâ-hô-hoa ah ,  m̄-thang pàng-sak góa ;  Góa ê Siōng-tè ah ,  m̄-thang lī-khui góa hn̄g-hn̄g , 22 Chú ah ,  Chín-kiù góa ê ,  Kiû Lí kín-kín pang-chān góa , 
