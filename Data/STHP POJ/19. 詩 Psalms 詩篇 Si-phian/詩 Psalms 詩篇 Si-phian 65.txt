1 Tāi-pi̍t ê si-koa ,  kau hō͘ Ga̍k-koaⁿ , 1)	Siōng-tè ah ,  tī Sek-an ū lâng o-ló teh thèng-hāu Lí ;  Ia̍h beh tùi Lí siā só͘ hē ê goān , 2 Thiaⁿ lâng kî-tó ê Chú ah ,  Kìⁿ ū hiat-khì-ê lóng beh chiū-kūn Lí , 3 Chōe-ok khah-iâⁿ góa ;  Lūn-kàu goán ê kè-sit ,  Lí lóng beh sià-bián , 4 Lí só͘ kéng-soán ,  hō͘ i chhin-kūn Lí ,  Tiàm tī Lí ê īⁿ-lāi--ê ,  chit-hō lâng ū hok-khì ;  Goán beh in-ūi Lí ê chhù ,  Lí ê sèng-tiān ê hok-khì ,  Lâi sim-móa ì-chiok , 5 Kiù goán ê Siōng-tè ah ,  Lí beh ēng ui-giâm ,  péng kong-gī lâi ìn goán ;  Lí sī tōe-ke̍k kap hái-bīn hn̄g-hn̄g ê lâng ,  Lóng-chóng só͘ óa-khò--ê , 6 I í-keng ēng tōa koân-lêng hâ-io ;  Chiū ēng I ê khùi-la̍t an-tiāⁿ chiah ê soaⁿ , 7 Chiah ê hái hōa-hōa-háu ,  kap kî-tiong hái-éng hōa-hōa-háu ,  Í-ki̍p bān peh-sìⁿ ê soan-hoa ,  I hō͘ in pêng-chēng , 8 Khiā-khí tōe-ke̍k ê lâng in-ūi Lí ê sîn-jiah lâi kiaⁿ-hiâⁿ ;  Ji̍t-chhut ji̍t-lo̍h ê só͘-chāi ,  Lí hō͘ in lóng hoaⁿ-hí , 9 Lí koàn-kò͘ thó͘-tōe ,  lo̍h hō͘ koàn-ak i ,  hō͘ i chin-pûi ;  Siōng-tè ê hô ,  i ê chúi móa-móa ;  Lí án-ni pī-pān thó͘-tōe ,  chiū-sī thòe lâng pī-pān gō͘-kak , 10 Lí koàn-ak chhân-hn̂g ,  móa i ê kau ,  siu pîⁿ i ê lêng ;  Lo̍h hó ê hō͘-chúi ,  hō͘ thó͘-tōe nńg-nńg ;  Kî-tiong só͘ hoat-siⁿ--ê tit-tio̍h Lí sù-hok , 11 Lí ēng Lí ê un-tián chòe nî-tang ê bián-liû ,  Lí ê lō͘-kèng lóng ū iû teh tih , 12 Tih tī khòng-iá ê chháu-po͘ ;  Soaⁿ-thâu ēng hoaⁿ-hí chòe-tòa lâi hâ , 13 Chháu-po͘ ēng iûⁿ-kûn chòe saⁿ lâi chhēng ;  Soaⁿ-kok ēng gō͘-kak chòe moa lâi khàm ;  In lóng hoaⁿ-hí chhut-siaⁿ ,  lâi gîm-si , 
