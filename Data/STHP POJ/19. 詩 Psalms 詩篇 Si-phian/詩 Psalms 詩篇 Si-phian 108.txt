1 Tāi-pi̍t ê si-koa , 1)	Siōng-tè ah ,  góa ê sim chū-chāi ;  Góa beh gîm-si ,  góa ê sim-sîn beh chhiùⁿ-koa o-ló , 2 Khîm--ah ,  sek--ah ,  lín tio̍h cheng-sîn khí-lâi ;  Góa pún-sin beh chin-chá cheng-sîn khí--lâi , 3 Iâ-hô-hoa ah ,  góa beh tī bān peh-sìⁿ ê tiong-kan kám-siā Lí ;  Tī lia̍t-pang ê tiong-kan chhiùⁿ-koa o-ló Lí , 4 In-ūi Lí ê chû-ài khah-tōa thiⁿ ,  Lí ê sêng-si̍t kàu kiong-chhong , 5 Siōng-tè ah ,  goān Lí koâiⁿ-tōa pôaⁿ-kè chiah ê thiⁿ ;  Goān Lí ê êng-kng pôaⁿ-kè choân-tōe , 6 Kiû Lí thiaⁿ goán ,  ēng chiàⁿ-chhiú khan-kiù goán ;  Thang hō͘ Lí só͘ thiàⁿ ê lâng tit-tio̍h kiù , 7 Siōng-tè í-keng chí I ê sèng-kiat lâi kóng ,  Góa beh tāi-ia̍t ;  Góa beh pun-khui Sī-kiàm ,  niû Sò͘-kat ê soaⁿ-kok , 8 Ki-lia̍t sī Góa-ê ;  Má-ná-se ia̍h sī Góa-ê ;  Í-hoat-liân sī Góa ê thâu-khoe ;  Iû-tāi sī Góa ê koân-pèng , 9 Mô͘-ap beh chòe Góa ê e̍k-phûn ;  Góa beh hiat góa ê ôe tī Í-tong ;  Góa beh in-ūi khah-iâⁿ Hui-lī-sū lâi tōa-siaⁿ hoah , 10 Chī-chūi ōe chhōa góa ji̍p kian-kò͘ ê siâⁿ? Chī-chūi chhōa góa ji̍p Í-tong ê tōe?11 Siōng-tè ah ,  Lí kiàm m̄-sī khì-sak goán mah? Siōng-tè ah ,  Lí bô kap goán ê kun-peng saⁿ-kap khì , 12 Kiû Lí pang-chān goán ,  kong-kek tùi-te̍k ;  In-ūi lâng ê chín-kiù sī khang-khang , 13 Goán óa-khò Siōng-tè ,  chòe-chiâⁿ tōa tāi-chì ;  In-ūi thún-ta̍h goán ê tùi-te̍k--ê ,  chiū-sī I , 
