1 Tāi-pi̍t ê si , 1)	Iâ-hô-hoa ah ,  góa bat kiû-kiò Lí ;  Kiû Lí kín-kín lîm-kàu góa ;  Góa kiû-kiò Lí ê sî ,  Goān Lí àⁿ hī-khang thiaⁿ góa ê siaⁿ , 2 Goān góa ê kî-tó ,  chhin-chhiūⁿ hiuⁿ ,  pâi tī Lí ê bīn-chêng ;  Goān góa ê kia̍h-khí chhiú ,  chhin-chhiūⁿ ê-hng-sî ê chè-sū , 3 Iâ-hô-hoa ah ,  kiû Lí kò͘-siú góa ê chhùi ;  Pé-siú góa chhùi-tûn ê mn̂g , 4 Kiû Lí bô hō͘ góa ê sim phian-ǹg siâ-ok ,  Tì-kàu góa kap chok-gia̍t ê lâng tâng-kiâⁿ pháiⁿ-tāi ;  Ia̍h bô hō͘ góa chia̍h in ê hó-mi̍h , 5 Gī-lâng phah góa ,  góa sǹg-chòe jîn-chû ;  I chek-pī góa ,  góa sǹg-chòe thâu-khak-téng boah-iû ;  Góa ê thâu-khak bô beh oa̍t-siám ;  Tng in kiâⁿ-pháiⁿ ê sî ,  góa iû-goân beh kî-tó , 6 In ê sím-phòaⁿ-koaⁿ siū hiat-lo̍h soaⁿ-khàm ;  In beh thiaⁿ góa ê ōe ,  in-ūi che ōe sī tiⁿ , 7 Goán ê kut-thâu sì-sòaⁿ tī bōng-piⁿ ;  Chhin-chhiūⁿ lâng choh-chhân ,  lôe-khui hit ê thô͘ , 8 Chú Iâ-hô-hoa ah ,  góa ê ba̍k-chiu ǹg Lí ;  Góa óa-khò Lí ,  kiû Lí m̄-thang pàng-sak góa ê sîn-hûn bô i-óa , 9 Kiû Lí pó-hō͘ góa thoat-lī in ūi-tio̍h góa tiuⁿ ê oa̍h-tauh ,  Kap kiâⁿ-pháiⁿ ê lâng ê khoân-thò , 10 Goān pháiⁿ-lâng hām-lo̍h tī in ê lô-bāng ;  Chóng-sī góa tit-tio̍h thoat-lī , 
