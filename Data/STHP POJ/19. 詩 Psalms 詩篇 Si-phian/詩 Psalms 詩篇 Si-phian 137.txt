1 Goán bat chē tī Pa-pí-lûn ê hô-piⁿ ,  Chi̍t-ē siūⁿ-tio̍h Sek-an ,  ba̍k-sái chiū lâu , 2 Goán chiong goán ê khîm ,  Tiàu tī hit-ūi ê liú-chhiū , 3 In-ūi tī-hia lia̍h-goán--ê ,  ài goán chhiùⁿ-koa ,  Chhiúⁿ-goán--ê ài goán khoài-lo̍k ,  Kóng ,  Lín tio̍h kā goán chhiùⁿ chi̍t siú Sek-an ê koa , 4 Goán tī gōa-pang ,  Thái-thó ōe chhiùⁿ Iâ-hô-hoa ê koa?5 Iâ-lō͘-sat-léng ah ,  góa nā bōe-kì-tit lí ,  Goān góa ê chiàⁿ-chhiú sit-lo̍h i ê pún-sū , 6 Góa nā bōe-kì-tit lí ,  Nā bô khòaⁿ Iâ-lō͘-sat-léng khah kè-thâu tī góa só͘ tē-it hoaⁿ-hí ê ,  Goān góa ê chi̍h liâm tī góa ê chiūⁿ-kiuⁿ , 7 Iâ-lō͘-sat-léng tú-tio̍h hoān-lān ê sî ,  Í-tong lâng kóng ,  Thiah-húi i ,  thiah-húi i ,  Ti̍t-ti̍t thiah kàu tōe-ki ;  Iâ-hô-hoa ah ,  kiû Lí kì-tit hit-ji̍t , 8 Teh-beh siū bia̍t ê Pa-pí-lûn siâⁿ ah ,  Pò-èng lí chhin-chhiūⁿ lí khoán-thāi goán ê ,  Hit-hō lâng ū hok-khì , 9 Lia̍h lí ê eⁿ-á ,  siak tī chio̍h-pôaⁿ ê ,  Hit-hō lâng ū hok-khì , 
