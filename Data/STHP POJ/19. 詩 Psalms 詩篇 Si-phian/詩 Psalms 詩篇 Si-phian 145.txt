1 Tāi-pi̍t o-ló ê si , 1)	Góa ê Siōng-tè góa ê Ông ah ,  Góa beh chun Lí chòe koâiⁿ ,  góa beh éng-oán o-ló Lí ê miâ , 2 Góa beh ji̍t-ji̍t chiok-siā Lí ;  Ia̍h beh éng-oán o-ló Lí ê miâ , 3 Iâ-hô-hoa chì-tōa ,  eng-kai siū tōa ê o-ló ;  I ê tōa kàu bōe chhek-to̍k--tit , 4 Chit-tāi beh tùi hit-tāi o-ló Lí ê só͘-chòe ;  Ia̍h beh pò-iông Lí tōa koân-lêng ê sū , 5 Góa beh chēng-chēng siūⁿ Lí chun-kùi êng-kng ê ui-giâm ,  Kap Lí kî-biāu ê só͘-chòe , 6 Lâng-lâng beh kóng-khí Lí thang kiaⁿ ê sū ê tōa koân-lêng ;  Góa ia̍h beh pò-iông Lí ê chì-tōa , 7 In beh pò-iông Lí tōa-un ê kì-liām ,  Ia̍h beh chhiùⁿ-koa o-ló Lí ê kong-gī , 8 Iâ-hô-hoa ū un-hūi ,  ū lîn-bín ;  Bô khoài-khoài siū-khì ,  tōa-tōa ū chû-ài , 9 Iâ-hô-hoa hó khoán-thāi bān-lūi ;  I ê lîn-bín tì-ìm I it-chhè só͘ chō--ê , 10 Iâ-hô-hoa ah ,  Lí it-chhè só͘ chō--ê beh kám-siā Lí ;  Lí sèng ê peh-sìⁿ ia̍h beh o-ló Lí , 11 In kóng-khí Lí ê kok ê êng-kng ;  Tâm-lūn Lí ê tōa koân-lêng , 12 Thang hō͘ sè-kan-lâng chai Lí tōa koân-lêng ê só͘-chòe ,  Kap Lí kok ui-giâm ê êng-kng , 13 Lí ê kok sī éng-oán ê kok ;  Lí chip-chiáng ê koân-pèng kàu bān-tāi , 14 Hoān-nā poa̍h-tó--ê ,  Iâ-hô-hoa hû-chhî in ;  Hoān-nā siū ap-chè--ê ,  hû in khí--lâi , 15 Bān-hāng-ū lóng kia̍h-ba̍k ǹg Lí ,  Lí chiàu-sî hō͘ in chia̍h-mi̍h , 16 Lí khui Lí ê chhiú ,  Hō͘ ū oa̍h-khì--ê lóng chiàu só͘-ài pá-chiok , 17 Iâ-hô-hoa tī I it-chhè só͘ kiâⁿ--ê ,  bô m̄ kong-gī ,  Tī I it-chhè só͘ chòe--ê ,  lóng ū chû-ài , 18 Hoān-nā kiû-kiò Iâ-hô-hoa ê ,  Iâ-hô-hoa kap in chhin-kūn ,  Chiū-sī chhin-kūn hiah ê sêng-si̍t kiû-kiò I ê , 19 Kèng-ùi I ê ,  I beh chiâⁿ in ê sim só͘ ài ;  Ia̍h beh thiaⁿ in ê kiû-kiò ,  lâi chín-kiù in , 20 Iâ-hô-hoa pó-hō͘ it-chhè thiàⁿ I ê lâng ;  Chóng-sī it-chhè chòe-pháiⁿ ê lâng ,  I beh bia̍t-bô in , 21 Góa ê chhùi beh kóng-chhut o-ló Iâ-hô-hoa ê ōe ;  Goān kìⁿ ū hiat-khì--ê ,  lóng éng-oán o-ló I ê sèng-miâ , 
