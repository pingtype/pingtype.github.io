1 Tāi-pi̍t kà-sī ê si ;  kau hō͘ Ga̍k-koaⁿ ;  tiāu ,  sī ēng Bâ-hap-la̍h , 1)	Gōng-lâng sim-lāi kóng ,  Bô ū Siōng-tè ,  In thàn siâ-ok ,  kiâⁿ khó-ò͘ⁿ ê chōe ;  Bô chi̍t-lâng kiâⁿ hó , 2 Siōng-tè tùi thiⁿ àⁿ-lo̍h khòaⁿ sè-kan-lâng ,  Beh khòaⁿ ū bêng-lí ê lâng ,  Ū chhē-kiû Siōng-tè ê lâng á-bô , 3 In ta̍k-lâng lóng thè-āu ,  it-khài piàn-chòe ù-òe ;  Bô lâng kiâⁿ hó ,  liân chi̍t-ê ia̍h bô , 4 Chòe pháiⁿ ê lâng kiám bōe hiáu-tit mah? In thun-chia̍h Góa ê peh-sìⁿ chhin-chhiūⁿ chia̍h-piáⁿ ,  Ia̍h bô kiû-kiò Siōng-tè , 5 In tī bô thang kiaⁿ-hiâⁿ ê só͘-chāi ,  chiū tōa-tōa kiaⁿ-hiâⁿ ;  In-ūi siōng-tè chiong hit-ê an-iâⁿ kong-kek lí ê lâng ê kut-thâu phah-sòaⁿ ;  Lí hō͘ in kiàn-siàu ,  in-ūi Siōng-tè khì-sak in , 6 Goān Í-sek-lia̍t ê chín-kiù tùi Sek-an chhut ;  Siōng-tè kiù I siū-lia̍h ê peh-sìⁿ tò-tńg--lâi ,  Hit-sî Ngá-kok beh khoài-lo̍k ,  Í-sek-lia̍t beh hoaⁿ-hí , 
