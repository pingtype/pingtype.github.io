1 A-sat ê si , 1)	Choân-lêng ê Siōng-tè Iâ-hô-hoa ū kóng-chhut ōe ,  lâi tiàu thiⁿ-ē ;  Tùi ji̍t-chhut kàu ji̍t-lo̍h ê só͘-chāi , 2 Tùi chiâu-chn̂g súi ê Sek-an ,  Siōng-tè ū hoat-chhut kng , 3 Goán ê Siōng-tè beh lâi ,  koat-toàn bô chēng-chēng ;  Ū hé tī I ê bīn-chêng teh sio ,  Ū hong tī I ê sì-ûi chin thàu , 4 I beh kiò téng-bīn ê thiⁿ kap tōe ;  Ūi-tio̍h beh sím-phòaⁿ I ê peh-sìⁿ ; 5 Kóng ,  Tio̍h chio-chi̍p Góa sèng ê peh-sìⁿ lâi Góa chia ,  Chiū-sī hiah-ê ēng chè-sū kap Góa li̍p-iok ê lâng , 6 Chiah ê thiⁿ beh hián-bêng I ê kong-gī ;  In-ūi Siōng-tè pún-sin sī chòe sím-phòaⁿ--ê ,  [Sè-la̍h7 Góa ê peh-sìⁿ ah ,  lín tio̍h thiaⁿ ,  Góa beh kóng ;  Í-sek-lia̍t ah ,  Góa beh kéng-kài lí ;  Góa sī Siōng-tè ,  lí ê Siōng-tè , 8 Góa bô in-ūi lí ê chè-sū chek-pī lí ;  Lí ê sio-chè siông-siông tī Góa ê bīn-chêng , 9 Góa bô tùi lí ê chhù chhú kang ê gû ,  Ia̍h bô tùi lí ê tiâu chhú kang ê soaⁿ-iûⁿ , 10 In-ūi chhiū-nâ-lāi ê pah-siù ,  Chheng-soaⁿ ê cheng-siⁿ ,  lóng sī Góa ê , 11 Soaⁿ-tiong ê pe-chiáu ,  Góa lóng chai ;  Khòng-iá ê cháu-siù ia̍h lóng sio̍k tī Góa , 12 Góa nā iau ,  bô beh kā lí kóng ;  In-ūi sè-kài kap kî-tiong só͘ chhiong-móa ê ,  lóng sī Góa ê , 13 Góa kiám beh chia̍h gû-káng ê bah ,  Á-sī lim soaⁿ-iûⁿ-káng ê huih mah?14 Lí tio̍h ēng kám-siā chòe chè ,  hiàn hō͘ Siōng-tè ;  Koh tio̍h tùi Chì-koâiⁿ--ê ,  siā lí ê goān ; 15 Tī hoān-lān ê ji̍t tio̍h kiû-kiò Góa ;  Góa beh kiù lí ,  lí ia̍h beh êng-kng Góa , 16 Nā-sī Siōng-tè tùi pháiⁿ-lâng kóng ,  Lí thái-thó káⁿ thoân Góa ê lu̍t-lē ,  Chhùi kóng-khí Góa ê iok ah?17 Kî-si̍t lí iàm-chiān kà-sī ,  Chiong Góa ê ōe hiat tī lí ê ka-chiah-āu , 18 Lí khòaⁿ-kìⁿ chha̍t ,  chiū kap i tâng-sim ;  Koh kap kiâⁿ kan-îm ê lâng saⁿ-kap ū hūn , 19 Lí hō͘ lí ê chhùi siông-siông kóng pháiⁿ-ōe ,  Lí ê chi̍h chō-chok kan-chà , 20 Lí chē-teh húi-pòng lí ê hiaⁿ-tī ;  Bû-lōa lí ê tâng-pau , 21 Lí kiâⁿ chiah ê sū ,  Góa chēng-chēng bô kóng ;  Lí phah-sǹg Góa tú-tú kap lí chi̍t-iūⁿ ,  Kî-si̍t Góa beh chek-pī lí ;  chiong chiah ê sū pâi tī lí ê ba̍k-chiu-chêng , 22 Lín bōe-kì-tit Siōng-tè ê lâng ,  tio̍h siūⁿ chit ê sū ,  Bián-tì Góa chiong lín thiah-chhùi ,  bô lâng chín-kiù , 23 Kìⁿ-nā ēng kám-siā hiàn chòe chè-ê ,  chiū-sī êng-kng Góa ;  Kín-sīn kiâⁿ ê lâng ,  Góa beh hō͘ i khòaⁿ-kìⁿ Siōng-tè ê kiù-un , 
