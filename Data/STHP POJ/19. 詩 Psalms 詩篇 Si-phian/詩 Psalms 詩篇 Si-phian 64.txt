1 Tāi-pi̍t ê si ,  kau hō͘ Ga̍k-koaⁿ , 1)	Siōng-tè ah ,  góa ai-siong ê sî ,  kiû Lí thiaⁿ góa ê siaⁿ ;  Kiû Lí pó-hō͘ góa ê oa̍h-miā bián kiaⁿ tùi-te̍k , 2 Kiû Lí chiong góa khǹg-ba̍t ,  hō͘ góa thoat-lī chòe-pháiⁿ ê lâng àm-chīⁿ ê kè-bô͘ ,  Kap kiâⁿ put-gī ê lâng ê jiáu-loān , 3 In bôa in ê chi̍h chhin-chhiūⁿ to ;  In pí-chún in ê chìⁿ ,  chiū-sī ok-to̍k ê ōe , 4 Beh tī àm-chīⁿ ê só͘-chāi siā oân-choân ê lâng ;  In hut-jiân siā-tio̍h i ,  ia̍h m̄-kiaⁿ , 5 In saⁿ bián-lē siat pháiⁿ kè-bô͘ ;  In chham-siông àm-chīⁿ tiuⁿ lô-bāng ;  Kóng ,  Chī-chūi ōe khòaⁿ-kìⁿ in?6 In tô͘-bô͘ pháiⁿ-tāi ,  kóng ,  Goán chīn-la̍t tô͘-bô͘ í-keng ū tú-hó ê kè-bô͘ ;  In ta̍k-lâng ê liām-thâu kap sim-su put-chí chhim , 7 Chóng-sī Siōng-tè beh ēng chìⁿ siā in ;  In hut-jiân tio̍h-siong , 8 In beh tio̍h-tak ,  in ê chi̍h ōe hāi in pún-sin ;  Hoān-nā khòaⁿ-kìⁿ in ê  ,  lóng beh iô-thâu , 9 Chèng-lâng lóng beh kiaⁿ-hiâⁿ ,  Beh pò-iông Siōng-tè só͘ chòe--ê ,  Koh siông-sè siūⁿ I ê só͘-kiâⁿ , 10 Gī-lâng beh in-ūi Iâ-hô-hoa lâi hoaⁿ-hí ,  ia̍h beh óa-khò I ;  Hoān-nā sim chèng-ti̍t ê lâng ,  lóng beh khoa-kháu , 
