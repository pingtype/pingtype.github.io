1 Tāi-pi̍t ê si ,  kau hō͘ Ga̍k-koaⁿ , 1)	Góa sī óa-khò Iâ-hô-hoa ;  Lín siáⁿ-sū tùi góa ê sîn-hûn kóng ,  Lí tio̍h chhin-chhiūⁿ chiáu ,  pe--khì lín ê soaⁿ , 2 Khòaⁿ ah ,  pháiⁿ-lâng tiuⁿ keng ,  An in ê chìⁿ tī keng-hiân ,  Beh àm-chīⁿ siā sim-lāi chèng-ti̍t ê lâng , 3 Tōe-ki nā tó-hoāi ,  Gī-lâng iáu ōe chòe sím-mi̍h?4 Iâ-hô-hoa tī I ê sèng-tiān ,  Iâ-hô-hoa ê pó-chō tī thiⁿ--nih ;  I ê ba̍k-chiu teh khòaⁿ ,  I ê ba̍k-chiu kàm-chhat sè-kan-lâng , 5 Iâ-hô-hoa chhì-giām gī-lâng ,  to̍k-to̍k pháiⁿ-lâng kap ài kiông-pō--ê ,  I ê sim oàn-hūn i , 6 I beh chiong lô-bāng pha tī pháiⁿ-lâng ê sin-chiūⁿ ;  Ū hé-iām ,  jiû-n̂g ,  kap jia̍t-jia̍t ê hong ,  chòe in poe-tiong ê hūn-gia̍h , 7 In-ūi Iâ-hô-hoa sī kong-gī ;  I hoaⁿ-hí kong-gī ,  Chèng-ti̍t ê lâng beh kìⁿ-tio̍h I ê bīn , 
