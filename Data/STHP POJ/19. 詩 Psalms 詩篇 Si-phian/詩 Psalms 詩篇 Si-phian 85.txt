1 Khó-la̍h ê hō͘-è ê si ;  kau hō͘ Ga̍k-koaⁿ , 1)	Iâ-hô-hoa ah ,  Lí í-keng si-un tī Lí ê tōe ,  Ngá-kok siū-lia̍h ê lâng ,  Lí kiù i tò-lâi , 2 Lí sià-bián Lí ê peh-sìⁿ ê chōe-ok ,  Lí jia-khàm in it-chhè ê chōe-kòa , 	[Sè-la̍h3 Lí siu-hôe Lí it-chhè ê siū-khì ,  Soah Lí béng-lia̍t ê siū-khì , 4 Kiù goán ê Siōng-tè ah ,  kiû Lí hō͘ goán tò-tńg ,  Soah Lí ǹg goán ê siū-khì , 5 Lí beh siū-khì goán kàu éng-oán mah? Lí beh chiong Lí ê siū-khì lâu kàu bān-tāi mah?6 Lí kiám m̄ koh chiong goán kiù oa̍h ,  Hō͘ Lí ê peh-sìⁿ in-ūi Lí lâi hoaⁿ-hí mah?7 Iâ-hô-hoa ah ,  kiû Lí hō͘ goán khòaⁿ-kìⁿ Lí ê chû-ài ;  Koh chiong Lí ê kiù-un siúⁿ-sù goán , 8 Góa goān thiaⁿ Choân-lêng ê Iâ-hô-hoa só͘ beh kóng--ê ;  In-ūi I beh tùi I ê peh-sìⁿ ,  kap I sèng ê peh-sìⁿ ,  kóng pêng-an ;  Chóng-sī in m̄-thang koh khì lām-sám kiâⁿ , 9 I ê kiù-un si̍t-chāi kūn tī kiaⁿ-ùi I ê lâng ;  Hō͘ êng-kng tiàm tī lán ê kéng-lāi , 10 Chû-ài kap chin-si̍t saⁿ tú-tio̍h ;  Kong-gī kap pêng-an saⁿ chim-chhùi , 11 Chin-si̍t tùi tōe--nih hoat-siⁿ ,  Kong-gī tùi thiⁿ khòaⁿ--lo̍h-lâi , 12 Iâ-hô-hoa beh siúⁿ-sù hó-mi̍h ,  Lán ê thó͘-tōe beh chhut i ê thó͘-sán , 13 Kong-gī beh kiâⁿ tī I ê thâu-chêng ,  Hō͘ I ê kha-jiah chiâⁿ-chòe lō͘ , 
