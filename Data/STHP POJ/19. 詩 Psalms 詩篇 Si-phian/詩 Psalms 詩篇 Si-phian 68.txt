1 Tāi-pi̍t ê si-koa ;  kau hō͘ Ga̍k-koaⁿ , 1)	Goān Siōng-tè khí--lâi ,  hō͘ I ê tùi-te̍k sì-sòaⁿ ;  Hō͘ oàn-hūn I ê lâng ,  tùi I ê bīn-chêng tô-cháu , 2 Lí kā in kóaⁿ-sòaⁿ ,  chhin-chhiūⁿ ian siū chhe-sòaⁿ ;  Pháiⁿ-lâng kìⁿ-tio̍h Siōng-tè ê bīn chiū siau-bia̍t ;  Chhin-chhiūⁿ la̍h kìⁿ-tio̍h hé chiū iûⁿ--khì , 3 Chóng-sī gī-lâng beh hoaⁿ-hí ,  in tī Siōng-tè ê bīn-chêng beh khoài-lo̍k ;  In ia̍h beh hoaⁿ-hoaⁿ hí-hí , 4 Lín tio̍h tùi Siōng-tè gîm-si ,  chhiùⁿ-koa o-ló I ê miâ ;  Ūi-tio̍h hit ê chē-chhia keng-kè khòng-iá--ê ,  siu-chō tōa-lō͘ ;  I ê miâ sī Iâ-hô-hoa ,  Tio̍h tī I ê bīn-chêng khoài-lo̍k , 5 Siōng-tè tī I sèng ê só͘-chāi ,  chòe ko͘-jî ê pē ;  chòe kóaⁿ-hū ê sin-oan--ê , 6 Siōng-tè hō͘ ko͘-toaⁿ ê lâng ū ke ;  Hō͘ siū koaiⁿ-kaⁿ ê lâng chhut-lâi hióng-hok ;  To̍k-to̍k pōe-ge̍k ê lâng tiàm tī ta-sò ê tōe , 7 Siōng-tè ah ,  chá Lí kiâⁿ tī peh-sìⁿ ê thâu-chêng ,  Keng-kè khòng-iá ; 	[Sè-la̍h8 Hit-sî tōe kìⁿ-tio̍h Siōng-tè ê bīn chiū tín-tāng ,  Thiⁿ ia̍h lo̍h hō͘ ;  Hit ê Se-nái iā tín-tāng ,  sī kìⁿ-tio̍h Siōng-tè ,  Í-sek-lia̍t ê Siōng-tè ê bīn , 9 Siōng-tè--ah ,  Lí lo̍h tōa hō͘ ,  Lí ê sán-gia̍p Í-sek-lia̍t ià-siān ê sî ,  Lí hō͘ i kian-kò͘ , 10 Lí ê hōe-chiòng tiàm tī hit tiong-kan ;  Siōng-tè ah ,  Lí ūi-tio̍h sòng-hiong lâng pī-pān un-hūi , 11 Chú chhut bēng-lēng ;  Thoân hó siau-sit ê hū-lú chiâⁿ tōa-tīn , 12 Koán-peng ê ông tô-cháu lah ,  tô-cháu lah ,  Tiàm tī ke-lāi ê hū-lú pun-tio̍h só͘ chhiúⁿ ê mi̍h , 13 Lín tó tī iûⁿ-tiâu-lāi ê sî ,  Chhin-chhiūⁿ kap ê si̍t siuⁿ pe̍h-gûn ;  I ê mn̂g siuⁿ n̂g-kim , 14 Choân-lêng--ê tī hit lāi-bīn kóaⁿ-sòaⁿ lia̍t-ông ê sî ,  Sè-bīn chhin-chhiūⁿ tī Sat-bûn-soaⁿ lo̍h-seh , 15 Pa-san soaⁿ sī Siōng-tè ê soaⁿ ;  Pa-san soaⁿ sī chōe-chōe soaⁿ-chiam ê soaⁿ , 16 Lín chōe-chōe soaⁿ-chiam ê soaⁿ ah ,  Lín siáⁿ-sū gîn Siōng-tè só͘ ài khiā-khí ê soaⁿ? Iâ-hô-hoa beh tiàm tī-hia kàu éng-oán , 17 Siōng-tè ê chhia chheng-chheng bān-bān ;  Chú tī hit tiong-kan ,  chhin-chhiūⁿ tī Se-nái ,  tī sèng ê só͘-chāi , 18 Lí í-keng chiūⁿ kàu koâiⁿ ê só͘-chāi ,  lia̍h hiah ê siū-lia̍h--ê ;  Lí tī lâng ê tiong-kan siū in só͘ hiàn--ê ,  liân pōe-ge̍k ê lâng ia̍h hiàn ;  Hō͘ Iâ-hô-hoa Siōng-tè thang khiā-khí in tiong-kan , 19 Chú sī eng-kai o-ló--ê ,  I ji̍t-ji̍t pē goán ê tàⁿ ;  Chiū-sī kiù goán ê Siōng-tè , 	[Sè-la̍h20 Siōng-tè sī kā goán kiâⁿ ta̍k-iūⁿ chín-kiù ê Siōng-tè ;  Ōe thoat-lī sí-bô ,  sī chāi-tī Chú Iâ-hô-hoa , 21 Chóng-sī Siōng-tè beh phah-phòa I ê tùi-te̍k ê thâu-khak ;  Chiū-sī hit ê siông-siông hoān-chōe ê lâng ê thâu-khak , 22 Chú kóng ,  Góa beh hō͘ in tùi Pa-san tò-tńg--lâi ,  Tùi chhim-ian hō͘ in tò-tńg-lâi ; 23 Hō͘ lí phah-chhùi in ,  lí ê kha ta̍h tī tùi-te̍k ê huih ;  Lí ê káu ê chi̍h chī--in , 24 Siōng-tè ah ,  Lí sī góa ê Siōng-tè ,  góa ê ông ;  Lâng í-keng khòaⁿ-kìⁿ Lí teh kiâⁿ ,  kiâⁿ ji̍p sèng ê só͘-chāi , 25 Chhiùⁿ-koa--ê kiâⁿ tī thâu-chêng ,  chok-ga̍k--ê tè tī āu-bīn ,  Iô lin-long-kó͘ ê cha-bó͘-gín-á tī tiong-kan , 26 Tùi Í-sek-lia̍t ê goân-thâu lâi--ê ,  Tī ta̍k ê hōe-tiong ,  tio̍h o-ló Siōng-tè ,  chiū-sī Chú , 27 Tī-hia ū koán-hat in ê sió Piān-ngá-bín ,  Ū Iû-tāi ê cho̍k-tiúⁿ kap in kui-kûn ê chèng-lâng ;  Ū Se-pò͘-lûn ê cho̍k-tiúⁿ ,  ū Ná-hut-tha-lī ê cho̍k-tiúⁿ , 28 Lí ê Siōng-tè tiāⁿ-tio̍h lí ê khùi-la̍t ;  Siōng-tè ah ,  kiû Lí kian-kò͘ Lí kā goán só͘ chiâⁿ ê sū , 29 Ūi-tio̍h Lí Iâ-lō͘-sat-léng ê tiān ,  Lia̍t-ông beh tòa lé-mi̍h hiàn hō͘ Lí , 30 Kiû Lí chek-pī lô͘-úi-tiong ê iá-siù ,  Kap kui-kûn ê gû-káng ,  í-ki̍p lia̍t-pang-tiong ê gû-á ,  Chiong gûn ta̍h tī kha-ē ;  Siōng-tè kóaⁿ-sòaⁿ ài kau-chiàn ê peh-sìⁿ , 31 Tōa-koaⁿ beh tùi Ai-ki̍p lâi ;  Kó͘-si̍t beh kóaⁿ-kín ǹg Siōng-tè lâi kia̍h-khí chhiú , 32 Sè-chiūⁿ ê lia̍t-kok ah ,  lín tio̍h tùi Siōng-tè chhiùⁿ-koa ,  Goān lín gîm-si o-ló Chú , 	[Sè-la̍h33 Chiū-sī o-ló hit ê chē tī tùi kó͘-chá chiū ū ,  ke̍k-koâiⁿ ê thiⁿ ê Chú ,  I hoat-chhut I ê siaⁿ ,  chiū-sī ke̍k-tōa ê siaⁿ , 34 Lín tio̍h chiong koân-lêng kui hō͘ Siōng-tè ;  I ê ui-giâm tī Í-sek-lia̍t ê téng-bīn ,  I ê koân-lêng sī tī kiong-chhong , 35 Siōng-tè ah ,  Lí tùi Lí sèng ê só͘-chāi chin-chiàⁿ thang kiaⁿ ;  Í-sek-lia̍t ê Siōng-tè sī hit ê chiong khùi-la̍t koân-lêng siúⁿ-sù I ê peh-sìⁿ ê ,  Siōng-tè sī eng-kai o-ló ê , 
