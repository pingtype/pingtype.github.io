1 Chit ê si sī hiàn kiong-tiān ê koa ;  Tāi-pi̍t chòe--ê , 1)	Iâ-hô-hoa ah ,  góa beh chun-tiōng Lí chòe chì-koâiⁿ ,  in-ūi Lí bat thê-poa̍t góa ,  Bô hō͘ góa ê kiû-siû tùi góa khoa-kháu , 2 Iâ-hô-hoa góa ê Siōng-tè ah ,  Góa bat kiû-kiò Lí ,  Lí chiū i-hó góa , 3 Iâ-hô-hoa ah ,  Lí bat kiù góa ê lêng-hûn tùi im-kan khí--lâi ,  Lí hō͘ góa oa̍h-teh ,  bián-tì ji̍p bōng , 4 Iâ-hô-hoa sèng ê peh-sìⁿ ah ,  lín tio̍h chhiùⁿ-koa o-ló I ,  Kì-liām I ê sèng miâ lâi kám-siā I , 5 In-ūi I ê siū-khì put-kò ba̍k-nih-kú ;  I ê un-tián sī it-seng ê kú ;  Kui-mî sui-jiân ū thî-khàu ,  Chá-khí sî chiū ū hoaⁿ-hí , 6 Lūn-kàu góa ,  góa tī heng-thong ê sî chiū kóng ,  Góa éng bōe iô-choah , 7 Iâ-hô-hoa ah ,  Lí bat si-un ,  hō͘ góa ê soaⁿ khiā-chāi kian-kò͘ ,  Lí ng Lí ê bīn ,  góa chiū peh-pak , 8 Iâ-hô-hoa ah ,  góa kiû-kiò Lí ;  Góa tùi Iâ-hô-hoa kiû un ,  kóng , 9 Góa lâu-huih ,  góa ji̍p bōng ,  ū siáⁿ lī-ek? Tîn-ai kiám ōe o-ló Lí? kiám ōe pò-iông Lí ê chin-si̍t mah?10 Iâ-hô-hoa ah ,  kiû Lí thiaⁿ góa ,  lîn-bín góa ;  Iâ-hô-hoa ah ,  kiû Lí pang-chān góa , 11 Lí í-keng chiong góa ê thî-khàu piàn-chòe thiàu-bú ;  Lí chiong góa ê môa-saⁿ thǹg--khì ,  ēng hoaⁿ-hí kā góa hâ ; 12 Thang hō͘ góa ê sim-sîn chhiùⁿ-koa ,  o-ló Lí ,  ia̍h bô chēng-chēng ,  Iâ-hô-hoa góa ê Siōng-tè ah ,  góa beh kám-siā Lí ,  kàu éng-oán , 
