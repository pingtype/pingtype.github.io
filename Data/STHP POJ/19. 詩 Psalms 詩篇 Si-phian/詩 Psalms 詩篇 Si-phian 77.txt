1 A-sat ê si ,  chiàu Iâ-tō͘-tùn ê chòe-hoat ;  kau hō͘ Ga̍k-koaⁿ , 1)	Góa beh tùi Siōng-tè chhut-siaⁿ kiû-kiò ;  Góa tùi Siōng-tè chhut-siaⁿ ,  I beh àⁿ hī-khang thiaⁿ góa , 2 Tī góa hoān-lān ê ji̍t góa chhē Chú ;  Góa tī mî--sî kia̍h-khí chhiú bô thêng ,  Góa ê sim m̄-khéng siū an-ùi , 3 Góa siàu-liām Siōng-tè ,  chiū peh-pak ;  Góa chēng-chēng siūⁿ ,  sim-sîn hūn--khì , 	[Sè-la̍h4 Lí hō͘ góa ê ba̍k-chiu bô chi̍t-sî khoeh ;  Góa hoân-ló kàu lóng bōe kóng-ōe , 5 Góa tui-liām kó͘-chá ê ji̍t ,  Chiū-sī ke̍k-chá ê nî , 6 Góa siūⁿ-khí góa mî-kan ê si-koa ,  Góa bong-sim ka-kī mn̄g ,  Góa ê sim-sîn ia̍h siông-sè séng-chhat , 7 Chú kiám beh éng-oán pàng-sak mah? Bô koh si-un mah?8 I ê chû-ài kiám éng-oán kiông-chīn mah? I ê èng-ún kiám tāi-tāi hòe-bô mah?9 Siōng-tè kiám bōe-kì-tit si-un mah? Kiám in-ūi siū-khì that-ba̍t I ê chû-pi mah? [Sè-la̍h10 Góa kóng ,  Che chiū-sī góa ê loán-jio̍k ;  Chì-koâiⁿ--ê chhun-chhut chiàⁿ-chhiú ê nî ,  góa beh siàu-liām , 11 Góa beh kóng-khí Iâ-hô-hoa ê só͘-kiâⁿ ,  Siàu-liām I chá-sî ê sîn-jiah , 12 Góa beh chhún-to̍k Lí ê só͘-kiâⁿ ,  Chēng-chēng siūⁿ Lí ê só͘-chòe , 13 Siōng-tè ah ,  Lí ê lō͘ sī sèng--ê ;  Ū sím-mi̍h sîn-bêng tōa chhin-chhiūⁿ Siōng-tè?14 Lí sī kiâⁿ kî-sū ê Siōng-tè ;  Lí bat tī bān peh-sìⁿ ê tiong-kan ,  hián-bêng Lí ê koân-lêng , 15 Lí bat ēng Lí ê chhiú sio̍k-hôe Lí ê peh-sìⁿ ,  Chiū-sī Ngá-kok kap Iok-sek ê kiáⁿ-sun , 	[Sè-la̍h16 Siōng-tè ah ,  chiah ê chúi kìⁿ-tio̍h Lí ,  Chiah ê chúi kìⁿ-tio̍h Lí ,  lóng kiaⁿ-hiâⁿ ,  Chhim-ian ia̍h ngia̍uh-ngia̍uh-chhoah , 17 Ba̍t-hûn piàⁿ-chhut chúi ,  Kiong-chhong chhut-siaⁿ ,  Lí ê chìⁿ sì-kòe siā , 18 Tī kńg-lê-hong-lāi ū Lí lûi ê siaⁿ ;  Sih-nà ê kng sih kàu thong sè-kan ;  Tōe ngia̍uh-ngia̍uh-chhoah ,  koh tín-tāng , 19 Lí ê tō-lō͘ tī hái-tiong ,  Lí ê lō͘-kèng tī tōa-chúi-tiong ,  Lí ê kha-jiah bô lâng ōe chai , 20 Chá Lí ēng Mô͘-se A-lûn ê chhiú ,  Chhōa Lí ê peh-sìⁿ chhin-chhiūⁿ iûⁿ-kûn , 
