1 Tāi-pi̍t ê si , 1)	Iâ-hô-hoa sī góa ê kng ,  sī góa ê chín-kiù ;  góa beh kiaⁿ chī-chūi? Iâ-hô-hoa sī góa oa̍h-miā ê khùi-la̍t ;  góa beh kiaⁿ chī-chūi?2 Hiah ê chòe pháiⁿ ê lâng ,  chiū-sī góa ê kiû-siû ,  góa ê tùi-te̍k ,  lâi kong-kek góa ,  beh chia̍h góa ê bah ,  Hit-sî in chiū tio̍h-tak poa̍h-tó , 3 Sui-jiân ū kun-peng chat-iâⁿ ,  beh kong-kek góa ,  Góa ê sim ia̍h bô kiaⁿ-hiâⁿ ;  Sui-jiân heng-khí to-peng kong-kek góa ,  Góa iû-goân chū-chāi , 4 Ū chi̍t hāng sū góa bat tùi Iâ-hô-hoa kiû ,  góa iû-goân tì-ì ài tit-tio̍h ;  Chiū-sī chi̍t-sì-lâng khiā-khí Iâ-hô-hoa ê chhù ,  Khòaⁿ I ê êng-kng ,  siàu-liām I ê tiān , 5 In-ūi hoān-lān ê ji̍t ,  I beh àm-chīⁿ pó-hō͘ góa tī I ê tiùⁿ-ûi lāi ;  Chiong góa khǹg tī I pò͘-pîⁿ khàm-ba̍t ê só͘-chāi ;  Kú-khí góa tī chio̍h-pôaⁿ-téng , 6 Taⁿ góa ê thâu-khak tit-tio̍h kia̍h-khí ,  khah-koâiⁿ tī góa sì-bīn ê tùi-te̍k ;  Góa beh tī I ê pò͘-pîⁿ hiàn hoaⁿ-hí ê chè ;  Góa beh gîm-si ,  ia̍h beh chhiùⁿ-koa o-ló Iâ-hô-hoa , 7 Iâ-hô-hoa ah ,  góa chhut-siaⁿ kiû-kiò ê sî ,  kiû Lí thiaⁿ ;  Koh kiû Lí lîn-bín góa ,  ìn góa , 8 Lí bat kóng ,  Lín tio̍h him-bō͘ kìⁿ Góa ê bīn ;  hit-sî góa ê sim tùi Lí kóng ,  Iâ-hô-hoa ah ,  góa beh him-bō͘ kìⁿ Lí ê bīn , 9 M̄-thang tùi góa ng Lí ê bīn ;  M̄-thang siū-khì lâi kóaⁿ Lí ê lô͘-po̍k ;  Lí pêng-sò͘ sī chòe góa ê pang-chān ;  Kiù góa ê Siōng-tè ah ,  m̄-thang pàng-sak góa ,  ia̍h m̄-thang lī-khui góa , 10 In-ūi pē-bú lī-khui góa ,  Iâ-hô-hoa beh siu-liû góa , 11 Iâ-hô-hoa ah ,  kiû Lí ēng Lí ê tō-lō͘ chí-sī góa ;  In-ūi góa ê tùi-te̍k ê iân-kò͘ ,  chhōa góa tī pîⁿ-tháⁿ ê lō͘ , 12 M̄-thang chiong góa kau hō͘ tùi-te̍k ,  chiâⁿ in ê sim-goān ;  In-ūi lām-sám kan-chèng ê lâng khí-lâi kong-kek góa ,  in ia̍h thò͘-chhut hiong-ok ê ōe , 13 Góa nā m̄-sìn tī oa̍h-lâng ê tōe tit-tio̍h khòaⁿ-kìⁿ Iâ-hô-hoa ê un-hūi ,  Chiū tek-khak choa̍t-bāng , 14 Tio̍h thèng-hāu Iâ-hô-hoa ,  Tio̍h ióng-chòng ,  lí ê sim tio̍h kian-kò͘ ;  Si̍t-chāi tio̍h thèng-hāu Iâ-hô-hoa , 
