1 Só͘-lô-bûn ê si , 1)	Siōng-tè ah ,  kiû Lí chiong Lí ê phòaⁿ-toàn siúⁿ-sù ông ,  Chiong Lí ê kong-gī siúⁿ-sù ông ê kiáⁿ , 2 I beh chiàu kong-gī sím-phòaⁿ Lí ê peh-sìⁿ ,  Chiàu kong-pêng phòaⁿ-toàn Lí hiah ê khùn-khó͘ ê lâng , 3 Tōa-soaⁿ beh in-ūi kong-gī ,  hō͘ peh-sìⁿ pêng-an ,  Soaⁿ-á iā beh án-ni , 4 I beh kā peh-sìⁿ-tiong khùn-khó͘ ê lâng phòaⁿ-toàn ,  I beh kiù sòng-hiong ê lâng ,  I beh teh-chhùi pō-gio̍k ê lâng , 5 Lâng beh kèng-ùi Lí ji̍t-kú ge̍h-tn̂g ,  Ti̍t-kàu bān sè-tāi , 6 I beh kàng-lîm chhin-chhiūⁿ hō͘ lo̍h tī í-keng koah ê chháu ,  Chhin-chhiūⁿ ki̍p-sî ê hō͘ lūn-te̍k thó͘-tōe , 7 Tī I ê ji̍t-chí gī-lâng beh heng-ōng ;  Tōa-tōa pêng-an kap ge̍h pîⁿ kú , 8 I beh chiáng-koân tùi chit ê hái kàu hit ê hái ,  Tùi Tōa-hô kàu tōe-ke̍k , 9 Khiā-khí tī khòng-iá-ê beh kūi-pài tī i ê bīn-chêng ;  I ê tùi-te̍k beh chī thô͘-hún , 10 Tha-si kap hái-sū ê lia̍t-ông beh chìn-kòng ;  Sī-pa kap Se-pa ê ông beh hiàn lé-mi̍h , 11 Lia̍t-ông lóng beh phak-lo̍h pài i ,  Bān-kok lóng beh ho̍k-sāi i , 12 In-ūi sòng-hiong lâng kiû-kiò ê sî ,  i beh kiù i ;  Khùn-khó͘ bô i-óa ê lâng i iā beh kiù , 13 I beh lîn-bín chheng-tām sòng-hiong ê lâng ,  I beh chín-kiù sòng-hiong lâng ê sìⁿ-miā , 14 I beh kiù-sio̍k in ê sìⁿ-miā thoat-lī ap-pek kap pō-gio̍k ;  I beh khòaⁿ in ê huih chòe pó-pòe , 15 I beh oa̍h--teh ;  beh chiong Sī-pa ê kim hō͘ i ,  Beh siông-siông ūi i kî-tó ,  Thong-ji̍t o-ló i , 16 Tī tōe--nih ,  tī soaⁿ-téng ,  gō͘-kak tek-khak bō͘-sēng ,  Só͘ kiat ê gō͘-kak beh iô-tāng ,  chhin-chhiūⁿ Lī-pa-lùn ê chhiū ;  Siâⁿ-lāi ê lâng beh heng-ōng ,  chhin-chhiūⁿ tōe-chiūⁿ ê chháu , 17 I ê miâ beh lâu kàu éng-oán ;  I ê miâ beh liû-thoân chhin-chhiūⁿ ji̍t ê kú ;  Lâng beh in-ūi i lâi tit-tio̍h hok-khì ;  Bān-kok beh chheng-ho͘ i ū hok-khì , 18 Iâ-hô-hoa Siōng-tè ,  chiū-sī Í-sek-lia̍t ê Siōng-tè ,  Chí-ū I kiâⁿ kî-īⁿ ê sū ,  eng-kai o-ló I , 19 Goān I êng-kng ê miâ éng-oán siū o-ló ;  Goān I ê êng-kng chhiong-móa choân-tōe ,  A-bēng ,  koh A-bēng , 20 Iâ-se ê kiáⁿ Tāi-pi̍t ê kî-tó bêng-pe̍k , 
