1 Lia̍t-pang siáⁿ-sū soan-hoa ,  Chèng peh-sìⁿ siáⁿ-sū kè-bô͘ khang-khang ê sū?2 Sè-chiūⁿ ê kun-ông khiā--khí-lâi ,  Chiáng koân-pèng--ê saⁿ-kap gī-lūn ,  Beh tí-te̍k Iâ-hô-hoa ,  iā tí-te̍k I ê siū boah-iû--ê , 3 Kóng ,  Lán tio̍h chhoah-tn̄g in ê khún-pa̍k ,  Hiat-ka̍k in ê soh , 4 Chē tī thiⁿ-téng--ê beh chhiò ,  Chú beh biáu-sī in , 5 Hit-sî I beh tī I ê siū-khì-tiong lâi tùi i kóng ,  Tī I ê tōa siū-khì lâi hō͘ in kiaⁿ , 6 Chú kóng ,  Góa í-keng siat-li̍p Góa ê ông ,  Tī Sek-an ,  Góa ê sèng-soaⁿ , 7 Góa beh thoân sèng-chí ,  Iâ-hô-hoa bat kā góa kóng ,  Lí sī Góa ê kiáⁿ ,  Góa kin-á-ji̍t siⁿ lí , 8 Lí kiû Góa ,  Góa chiū chiong lia̍t-pang hō͘ lí chòe ki-gia̍p ;  Chiong tōe ê ke̍k-thâu hō͘ lí chòe sán-gia̍p , 9 Lí beh ēng thih-koáiⁿ phah-phòa in ;  Beh kòng-chhùi in chhin-chhiūⁿ sio-hûi lâng ê hûi-khì , 10 Taⁿ lín lia̍t-ông tio̍h ū tì-hūi ;  Lín sè-chiūⁿ ê sím-phòaⁿ-koaⁿ tio̍h siū kéng-kài , 11 Tio̍h ēng kèng-ùi lâi ho̍k-sāi Iâ-hô-hoa ,  Tio̍h ēng kiaⁿ-hiâⁿ lâi hoaⁿ-hí , 12 Tio̍h ēng chhùi chim Sèng Kiáⁿ ,  kiaⁿ-liáu I siū-khì ,  lín chiū bia̍t-bô tī lō͘-tiong ,  In-ūi I ê siū-khì beh kín-kín hoat-chhut ,  Hoān-nā óa-khò I--ê ,  lóng sī ū hok-khì ê lâng , 
