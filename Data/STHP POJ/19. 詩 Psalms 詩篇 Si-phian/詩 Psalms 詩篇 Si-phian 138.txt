1 Tāi-pi̍t ê si , 1)	Góa beh choan-sim kám-siā Lí ,  Tī chiah ê siōng-tè ê bīn-chêng beh chhiùⁿ-koa o-ló Lí , 2 Góa beh ǹg Lí ê sèng-tiān kūi-pài ,  In-ūi Lí ê chû-ài kap sêng-si̍t ,  o-ló Lí ê miâ ;  In-ūi Lí hō͘ Lí ê ōe chòe tōa ,  iâⁿ-kè Lí só͘ ū ê miâ , 3 Góa kiû-kiò ê ji̍t Lí chiū ìn góa ,  Kó͘-bú góa ,  hō͘ góa ê sim ū khùi-la̍t , 4 Iâ-hô-hoa ah ,  sè-chiūⁿ ê kun-ông lóng beh kám-siā Lí ,  In-ūi in ū thiaⁿ-kìⁿ Lí ê chhùi só͘ kóng ê ōe , 5 In beh chhiùⁿ-koa o-ló Iâ-hô-hoa ê kiâⁿ-chòe ,  In-ūi Iâ-hô-hoa ê êng-kng chin-tōa , 6 Iâ-hô-hoa sui-jiân chin koâiⁿ ,  iáu-kú khòaⁿ-kò͘ pi-bî ê lâng ;  Chóng-sī I tùi hn̄g-hn̄g khòaⁿ-chhut kiau-ngō͘ ê lâng , 7 Góa sui-jiân kiâⁿ tī hoān-lān-tiong ,  Lí beh hō͘ góa oa̍h ;  Góa ê tùi-te̍k siū-khì ,  Lí beh chhun-chhiú lâi tí-tng i ,  Lí ê chiàⁿ-chhiú ia̍h beh kiù góa , 8 Koan-hē góa ê sū ,  Iâ-hô-hoa beh chiâⁿ--i ;  Iâ-hô-hoa ah ,  Lí ê chû-ài éng-oán tī-teh ;  Kiû Lí bo̍h-tit pàng-sak Lí ê chhiú só͘ chō--ê , 
