1 Tāi-pi̍t ê kà-sī ê si , 1)	Kè-sit tit-tio̍h sià-bián ,  chōe-kòa tit-tio̍h jia-khàm--ê ,  che lâng ū hok-khì , 2 Iâ-hô-hoa bô sǹg i chòe ū chōe ,  I ê sim bô kan-chà--ê ,  che lâng ū hok-khì , 3 Góa chēng-chēng ê sî ,  góa ê kut-thâu ko͘-tâ ;  In-ūi góa thong-ji̍t tōa-siaⁿ háu , 4 In-ūi mî-ji̍t Lí ê chhiú tāng-tāng chhi̍h góa ;  Góa ê cheng-e̍k pìⁿ chhin-chhiūⁿ hē-thiⁿ ê ta-sò ,  [Sè-la̍h5 Góa tùi Lí pâi-lia̍t góa ê chōe-kòa ,  bô ún-môa góa ê chōe-ok ;  Góa kóng ,  Góa beh tùi Iâ-hô-hoa sêng-jīn góa ê kè-sit ;  Lí chiū sià-bián góa hoān-hoat ê chōe , 	[Sè-la̍h6 In-ūi án-ni ,  kìⁿ-nā khiân-sêng ê lâng ,  tī thang chhē--tio̍h Lí ê sî ,  tio̍h kî-tó Lí ,  Tōa-chúi hoàn-lām ê sî ,  tek-khak bōe kàu i hia , 7 Lí sī góa siám-bih ê só͘-chāi ;  Lí beh pì-iū góa thoat-lī kan-khó͘ ;  Lí beh ēng tit-kiù ê koa sì-bīn ûi góa , 	[Sè-la̍h8 Góa beh kà-sī lí ,  chí-sī lí eng-kai kiâⁿ ê lō͘ ;  Góa beh chù-ba̍k khòaⁿ lí ,  lâi khoàn-kài lí , 9 M̄-thang chhin-chhiūⁿ bé ,  lô ,  in bô tì-sek ;  Tio̍h ēng bé-ka-kiuⁿ bé-le̍k-soh iok-sok--in ,  Nā bô ,  in chiū m̄ óa-kūn lí , 10 Pháiⁿ-lâng siū chōe-chōe khó͘-lān ;  to̍k-to̍k óa-khò Iâ-hô-hoa ê lâng beh ū chû-ài sì-bīn ûi i , 11 Lín gī-lâng ah ,  tio̍h in-ūi Iâ-hô-hoa lâi hoaⁿ-hí khoài-lo̍k ;  Sim chèng-ti̍t ê lâng ah ,  lín tio̍h chhut hoaⁿ-hí ê siaⁿ , 
