1 Tāi-pi̍t kim ê si ;  kau hō͘ Ga̍k-koaⁿ ;  tiāu ,  sī ēng "Bo̍h-tit húi-hoāi" , 1)	Sè-kan lâng ah ,  lín chēng-chēng kiám chin-chiàⁿ kóng kong-gī mah? Lín kiám chiàu sêng-si̍t kiâⁿ sím-phòaⁿ mah?2 M̄-sī ,  lín sī sim-lāi chòe pháiⁿ ;  Lín tī tōe-chiūⁿ ,  ēng lín ê chhiú só͘ chòe ê kiông-pō ,  chhìn hō͘ lâng , 3 Pháiⁿ-lâng chi̍t-ē chhut bú-thai ,  chiū kap Siōng-tè chhiⁿ-so͘ ;  Chi̍t-ē lī-khui lāu-bú ê pak-tó͘ ,  chiū kiâⁿ chha-lō͘ ,  kóng pe̍h-chha̍t ōe , 4 In ê to̍k chhin-chhiūⁿ chôa ê to̍k ,  In chhin-chhiūⁿ chhàu-hī-lâng ê to̍k-chôa that-ba̍t hī-khang ; 5 M̄-thiaⁿ khu-chôa ê lâng ê siaⁿ ,  Sui-bóng gâu ūi-hû liām-chiù--ê ,  in ia̍h m̄-thiaⁿ , 6 Siōng-tè ah ,  kiû Lí phah-chi̍h in chhùi-lāi ê khí ;  Iâ-hô-hoa ah ,  kiû Lí phah-chi̍h sai-á-thûn ê tōa ki chhùi-khí , 7 Goān in siau-bia̍t chhin-chhiūⁿ kín-kín lâu ê chúi ;  In ê chìⁿ pí beh siā ê sî ,  goān in ê chìⁿ chhin-chhiūⁿ phah-chi̍h , 8 Goān in chhin-chhiūⁿ lō͘-lê ,  siau-iûⁿ--khì ;  Koh chhin-chhiūⁿ hū-jîn-lâng ka-la̍uh bô kìⁿ-tio̍h thiⁿ-ji̍t ê thai , 9 Lín ēng chhì-á hiâⁿ hé ,  tiáⁿ iáu-bē jia̍t ,  I beh ēng kńg-lê-hong ,  chiong chhiⁿ--ê kap to̍h--ê ,  chòe chi̍t-ē sàu--khì , 10 Gī-lâng khòaⁿ-kìⁿ pò-èng ê sū ,  chiū hoaⁿ-hí ;  I beh tī pháiⁿ-lâng ê huih sóe i ê kha , 11 Lâng chiū beh kóng ,  Gī-lâng chin-chiàⁿ ū hó-pò ;  Tī tōe-bīn-chiūⁿ kó-jiân ū Siōng-tè teh phòaⁿ-toàn , 
