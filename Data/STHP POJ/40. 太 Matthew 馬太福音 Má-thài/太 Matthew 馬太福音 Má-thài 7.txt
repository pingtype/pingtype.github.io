1 Bo̍h-tit phoe-phêng lâng ,  chiah bián tú-tio̍h phoe-phêng , 2 In-ūi lín ēng sím-mi̍h phoe-phêng lâi phoe-phêng ,  ia̍h beh án-ni siū phoe-phêng ;  lín ēng sím-mi̍h niû lâi niû ,  ia̍h beh án-ni niû hō͘ lín , 3 Koh lí cháiⁿ-iūⁿ khòaⁿ-kìⁿ hiaⁿ-tī ba̍k-chiu-lāi ê chháu-á-iù ,  ia̍h bô siūⁿ lí ba̍k-chiu-lāi ê îⁿ-á-chhâ ah?4 Beh cháiⁿ-iūⁿ kā lí ê hiaⁿ-tī kóng ,  Lí ba̍k-chiu-lāi ê chháu-á-iù hō͘ góa kā lí the̍h-khí-lâi ,  ia̍h lí ba̍k-chiu-lāi kèng-jiân ū îⁿ-á-chhâ ah?5 Ké-hó ê lâng ah ,  tāi-seng the̍h-khì lí ba̍k-chiu-lāi ê îⁿ-á-chhâ ,  chiah ōe bêng-bêng khòaⁿ-kìⁿ thang the̍h-khì hiaⁿ-tī ba̍k-chiu-lāi ê chháu-á-iù , 6 Bo̍h-tit ēng sèng ê mi̍h hō͘ káu ,  ia̍h bo̍h-tit ēng lín ê chin-chu hiat tī ti ê thâu-chêng ;  kiaⁿ-liáu in ēng kha ta̍h i ,  oa̍t-lìn-tńg lâi kā lín , 7 Kiû chiū hō͘ lín ,  chhē chiū tú-tio̍h ,  phah mn̂g chiū kā lín khui , 8 In-ūi kìⁿ-nā kiû ê tit-tio̍h ;  chhē ê tú-tio̍h ;  phah mn̂g ê ,  chiū kā i khui , 9 Lín tiong-kan ū sím-mi̍h lâng ,  i ê kiáⁿ kā i thó piáⁿ ,  kiám beh ēng chio̍h-thâu hō͘ i?10 á-sī beh ti̍h hî ,  kiám beh ēng chôa hō͘ i?11 Lín chiah-ê sui-jiân pháiⁿ ,  iáu-kú ōe hiáu-tit ēng hó mi̍h hō͘ lín ê kiáⁿ-jî ,  hô-hòng lín tī thiⁿ-ni̍h ê Pē ,  kiám bô beh ēng hó mi̍h hō͘ kiû I ê lâng mah?12 Só͘-í lín kìⁿ-nā ài lâng khoán-thāi lín ê ,  lín ia̍h tio̍h án-ni khoán-thāi lâng ;  in-ūi che sī lu̍t-hoat kap sian-ti , 13 Lín tio̍h tùi hit ê oe̍h mn̂g ji̍p ;  in-ūi thàu kàu bia̍t-bô ê ,  hit ê mn̂g khoah ,  hit ê lō͘ tōa tiâu ,  tùi hia ji̍p ê lâng chōe , 14 Thàu kàu oa̍h ê ,  hit ê mn̂g oe̍h ,  hit ê lō͘ sòe tiâu ,  chhē-tio̍h ê lâng chió , 15 Kín-sīn tî-hông ké ê sian-ti ,  in chiū-kūn lín ,  gōa-bīn sī iûⁿ-ko ,  lāi-bīn sī hiông-ok ê chhâi-lông , 16 Lín beh tùi in ê ké-chí lâi bat i ;  kiám tùi chhì-phè bán phû-tô ,  tùi chi̍t-lê bán bû-hoa-kó mah?17 Án-ni kìⁿ-nā hó chhiū kiat hó ké-chí ;  pháiⁿ chhiū kiat pháiⁿ ké-chí , 18 Hó chhiū bōe kiat pháiⁿ ké-chí ,  pháiⁿ chhiū bōe kiat hó ké-chí , 19 Kìⁿ-nā chhiū bô kiat hó ké-chí ê ,  chiū chhò i ,  hiat-lo̍h hé , 20 Só͘-í lín beh tùi in ê ké-chí lâi bat i , 21 Kìⁿ-nā chheng-ho͘ góa kóng ,  Chú ah ,  Chú ah ê ,  bô it-chīn ji̍p thian-kok ;  to̍k-to̍k kiâⁿ góa tī thiⁿ-ni̍h ê Pē ê chí-ì ê ,  chiah ōe , 22 Tng hit ji̍t chōe-chōe lâng beh kā góa kóng ,  Chú ah ,  Chú ah ,  goán kiám m̄ sī ēng lí ê miâ thoân kàu ,  ēng lí ê miâ kóaⁿ kúi ,  ēng lí ê miâ kiâⁿ chōe-chōe koân-lêng mah?23 Chiū hit sî góa beh bêng-bêng kā in kóng ,  Góa lóng m̄ bat lín ;  chòe put-hoat ê ,  tio̍h lī-khui góa khì , 24 Só͘-í kìⁿ-nā thiaⁿ góa chiah ê ōe lâi kiâⁿ ê ,  beh pí-phēng tì-sek ê lâng ,  khí i ê chhù tī chio̍h-pôaⁿ téng ; 25 hō͘ lo̍h ,  tōa chúi kàu ,  hong chhe ,  chhiong-tio̍h hit keng chhù ,  ia̍h bô tó ;  in-ūi tōe-ki tī chio̍h-pôaⁿ téng , 26 Kìⁿ-nā thiaⁿ góa chiah ê ōe ,  bô kiâⁿ ê ,  beh pí-phēng gōng lâng ,  khí i ê chhù tī soa téng ; 27 hō͘ lo̍h ,  tōa chúi kàu ,  hong chhe ,  chhiong-tio̍h hit keng chhù ,  chiū tó ;  koh i ê tó sī siong-tiōng , 28 Iâ-so͘ kóng chiah ê ōe soah ,  chèng lâng kî-koài I ê kà-sī , 29 In-ūi I kà-sī lâng ,  chhin-chhiūⁿ ū koân-lêng ê ,  bô chhin-chhiūⁿ in ê keng-ha̍k-sū , 
