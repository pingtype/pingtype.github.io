1 In-ūi thian-kok chhin-chhiūⁿ ke-chú thàu-chá chhut-khì chhiàⁿ kang ji̍p i ê phû-tô-hn̂g ; 2 kap chòe-kang ê lâng iok chi̍t ji̍t chi̍t chîⁿ gûn ;  chiū chhe in ji̍p i ê hn̂g , 3 Káu tiám ê sî chhut-khì ,  koh khòaⁿ-kìⁿ ū êng-êng khiā tī koe-chhī-ni̍h ê ,  chiū kā in kóng , 4 Lín ia̍h khì phû-tô-hn̂g ,  góa beh chiàu kong-tō hō͘ lín ;  in chiū khì , 5 Cha̍p-jī tiám kap saⁿ tiám ê sî koh chhut-khì ,  iā án-ni chòe , 6 Gō͘ tiám ê sî chhut-khì ,  koh tú-tio̍h ū lâng khiā-teh ,  chiū kā in kóng ,  Lín siáⁿ-sū thong ji̍t êng-êng khiā tī chia ah?7 In kā i kóng ,  In-ūi bô lâng chhiàⁿ goán ,  I kā in kóng ,  Lín iā khì phû-tô-hn̂g , 8 Kàu ji̍t àm ,  hn̂g-chú kā i ê koán-ke kóng ,  Kiò chòe-kang ê ,  hō͘ in kang-chîⁿ ,  tùi lō͘-bé lâi ê khí ,  kàu tāi-seng lâi ê ûi-chí , 9 Hiah-ê gō͘ tiám cheng só͘ chhiàⁿ ê kàu ,  ta̍k-ê niá chi̍t chîⁿ gûn , 10 Tāi-seng chhiàⁿ ê kàu ,  in phah-sǹg beh niá khah chōe ;  m̄-kú in iā ta̍k-ê niá chi̍t chîⁿ gûn , 11 Niá liáu ,  chiū tùi ke-chú nga̍uh-nga̍uh-liām kóng , 12 Goán thong ji̍t thoa-bôa siū joa̍h ;  hiah-ê lō͘-bé chhiàⁿ ê ,  chòe kang chi̍t tiám-cheng kú ,  kèng-jiân hō͘ in kap goán pîⁿ , 13 I chiū tùi in chi̍t lâng ìn kóng ,  Pêng-iú ah ,  góa m̄ sī bô kong-tō khoán-thāi lí ;  lí kiám m̄ sī kap góa iok chi̍t chîⁿ gûn mah?14 Lí-ê lí the̍h ,  chòe lí khì ,  Góa beh hō͘ chit-ê lō͘-bé ê kap lí pîⁿ , 15 Ēng góa ê mi̍h ,  kiâⁿ góa só͘ ài ,  kiám bōe chòe-tit? Á-sī in-ūi góa chòe hó ,  lí teh ba̍k-chhiah mah?16 Chhin-chhiūⁿ án-ni ,  lō͘-bé ê beh chòe tāi-seng ,  tāi-seng ê beh chòe lō͘-bé , 17 Iâ-so͘ chiūⁿ Iâ-lō͘-sat-léng ê sî tī lō͘-ni̍h chhōa cha̍p-jī ê ha̍k-seng kàu piⁿ-á ,  kā in kóng , 18 Taⁿ lán chiūⁿ Iâ-lō͘-sat-léng ;  Jîn-chú beh siū ké-sàng hō͘ chiah ê chè-si-thâu kap keng-ha̍k-sū ,  in beh gí I sí-chōe ; 19 iā beh ké-sàng I hō͘ gōa-pang lâng ,  tì-kàu hì-lāng I ,  piⁿ phah I ,  tèng I tī si̍p-jī-kè ;  tē saⁿ ji̍t I beh koh-oa̍h , 20 Hit sî Se-pí-thài ê kiáⁿ ê lāu-bú kap i ê kiáⁿ chiū-kūn lâi pài I ,  kiû chi̍t hāng sū , 21 I kā i kóng ,  Lí ài sím-mi̍h? Ìn kóng ,  Goān lí chhut bēng-lēng ,  hō͘ góa chit nn̄g ê kiáⁿ tī lí ê kok ,  chi̍t-ê chē lí ê chiàⁿ-pêng ,  chi̍t-ê chē lí ê tò-pêng , 22 Iâ-so͘ ìn kóng ,  Lín só͘ kiû ê ,  lín m̄ chai ,  Góa só͘ beh lim ê poe ,  lín ōe lim mah? Ìn kóng ,  Ōe , 23 I kā in kóng ,  Góa ê poe lín kó-jiân beh lim ;  chóng-sī chē góa ê chiàⁿ-pêng tò-pêng ,  m̄ sī góa ōe thang hō͘ lâng ,  to̍k-to̍k sī góa ê Pē ūi-tio̍h sím-mi̍h lâng pī-pān ê ,  chiū hō͘ in , 24 Cha̍p ê ha̍k-seng thiaⁿ-kìⁿ ,  chiū siū-khì hit nn̄g ê hiaⁿ-tī , 25 Iâ-so͘ kiò in lâi kóng ,  Lín chai gōa-pang ê jîn-kun chòe chú lâi tī-lí in ,  in ê tāi-jîn koán-hat in ; 26 to̍k-to̍k lín tiong-kan m̄ sī án-ni ;  lín tiong-kan ài chòe tōa ê ,  beh chòe lín ê chhe-ēng ; 27 ài chòe thâu ê ,  beh chòe lín ê lô͘-po̍k , 28 Chhin-chhiūⁿ Jîn-chú lâi ,  m̄ sī beh chhe-ēng lâng ,  sī beh hō͘ lâng chhe-ēng ;  koh hiàn I ê sìⁿ-miā ,  lâi sio̍k-hôe chōe-chōe lâng , 29 In chhut Iâ-lī-ko ê sî ,  kui tōa tīn ê lâng tè I , 30 Tú-tn̄g ū nn̄g ê chhiⁿ-mî ê chē tī lō͘-piⁿ ,  thiaⁿ-kìⁿ Iâ-so͘ tùi hia kè ,  chiū hoah kóng ,  Chú ,  Tāi-pi̍t ê hō͘-è ah ,  lîn-bín goán , 31 Chèng lâng hiâm in ,  kah in chēng-chēng ;  nā-sī in koh khah tōa siaⁿ kiò kóng ,  Chú ,  Tāi-pi̍t ê hō͘-è ah ,  lîn-bín goán , 32 Iâ-so͘ thêng-kha ,  kiò in lâi kóng ,  Ài góa kā lín chòe sím-mi̍h?33 In kā I kóng ,  Chú ah ,  goán ài tit-tio̍h ba̍k-chiu khui , 34 Iâ-so͘ khó-lîn in ,  bong in ê ba̍k-chiu ;  in liâm-piⁿ khòaⁿ-kìⁿ ,  chiū tè I , 
