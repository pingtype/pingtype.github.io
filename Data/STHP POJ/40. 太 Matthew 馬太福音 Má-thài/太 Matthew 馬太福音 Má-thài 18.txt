1 Tng hit sî ,  ha̍k-seng chiū-kūn Iâ-so͘ kóng ,  Tī thian-kok sím-mi̍h lâng chòe tōa?2 Iâ-so͘ chiū kiò chi̍t ê sòe-hàn gín-ná ,  hō͘ i khiā tī in tiong-kan ; 3 kóng ,  Góa si̍t-chāi kā lín kóng ,  Lín nā bô oa̍t-tńg lâi chiâⁿ-chòe chhin-chhiūⁿ sòe-hàn gín-ná ê ,  koat-toàn bōe ji̍p thian-kok , 4 Só͘-í kìⁿ-nā ka-kī khiam-pi chhin-chhiūⁿ chit ê sòe-hàn gín-ná ê ,  i tī thian-kok chiū-sī chòe tōa , 5 Kìⁿ-nā tī góa ê miâ chiap-la̍p chit hō sòe-hàn gín-ná ê chi̍t ê ,  chiū-sī chiap-la̍p góa , 6 Kìⁿ-nā hō͘ chiah ê sìn góa ê bî-sòe ê chi̍t ê siū that-gāi ,  hit lâng lêng-khó͘ ū tōa chio̍h-bō tiàu i ê ām-kún ,  thiām tī chhim hái , 7 Chit sè-kan ū chai-ē ah ,  tùi ū that-gāi lâng ê sū ;  in-ūi that-gāi ê sū ,  bōe bián-tit ū ;  chóng-sī that-gāi ê sū tùi chī-chūi lâi ,  hit lâng ū chai-ē , 8 Siat-sú lí chi̍t chhiú chi̍t kha that-gāi lí ,  chiū tio̍h chām hiat-ka̍k ;  lí phòa-siùⁿ á-sī pái-kha ji̍p tī oa̍h sī hó ,  khah-tit nn̄g chhiú nn̄g kha hiat-lo̍h éng-oán ê hé , 9 Siat-sú lí chi̍t ba̍k that-gāi lí ,  chiū tio̍h iah hiat-ka̍k ;  lí chi̍t ba̍k ji̍p tī oa̍h sī hó ,  khah-tit nn̄g ba̍k hiat-lo̍h tē-ge̍k ê hé , 10 Lín tio̍h kín-sīn ,  bo̍h-tit khòaⁿ-khin chiah ê bî-sòe tiong ê chi̍t-ê ;  in-ūi góa kā lín kóng ,  In ê thiⁿ-sài tī thiⁿ-ni̍h ,  siông-siông kìⁿ góa tī thiⁿ-ni̍h ê Pē ê bīn , 11 12 Lín phah-sǹg cháiⁿ-iūⁿ? Lâng nā ū chi̍t pah chiah iûⁿ ,  lâi phah-m̄-kìⁿ chi̍t chiah ,  kiám bô chhiáⁿ pàng-hē hit káu-cha̍p-káu chiah ,  khì soaⁿ-ni̍h chhē hit chiah phah-m̄-kìⁿ ê mah?13 Nā kó-jiân chhē-tio̍h ,  góa si̍t-chāi kā lín kóng ,  i ūi-tio̍h hit chiah hoaⁿ-hí ,  iâⁿ-kè káu-cha̍p-káu chiah bô phah-m̄-kìⁿ ê , 14 Án-ni chiah ê bî-sòe tiong ê chi̍t-ê tîm-lûn ,  iā m̄ sī lín tī thiⁿ-ni̍h ê Pē ê chí-ì , 15 Siat-sú lí ê hiaⁿ-tī tek-chōe lí  ,  chiū tio̍h khì ,  kan-ta lí kap i tī-teh ê sî ,  chí-bêng i ê m̄-tio̍h ;  i nā thiaⁿ lí ,  chiū tit-tio̍h lí ê hiaⁿ-tī , 16 I nā m̄ thiaⁿ ,  chiū tio̍h chhōa chi̍t nn̄g lâng saⁿ-kap khì ,  ēng nn̄g saⁿ lâng ê chhùi chòe kan-chèng ,  ta̍k kù ōe thang chòe pîn-chún , 17 Nā m̄ khéng thiaⁿ in ,  chiū kā kàu-hōe kóng ;  nā koh m̄ khéng thiaⁿ kàu-hōe ,  chiū tio̍h khòaⁿ i chhin-chhiūⁿ gōa-pang lâng ,  kap thiu-hiòng ê chi̍t iūⁿ , 18 Góa si̍t-chāi kā lín kóng ,  Hoān-nā lín tī tōe-ni̍h pa̍k ê ,  tī thiⁿ-ni̍h iā beh pa̍k in ;  hoān-nā lín tī tōe-ni̍h tháu ê ,  tī thiⁿ-ni̍h iā beh tháu in , 19 Góa koh kā lín kóng ,  siat-sú lín tiong-kan nn̄g lâng tī tōe-ni̍h bô lūn kiû sím-mi̍h ,  nā sī tâng-sim ,  chiū góa tī thiⁿ-ni̍h ê Pē beh kā in chòe chiâⁿ , 20 In-ūi put-lūn sím-mi̍h só͘-chāi ū nn̄g saⁿ lâng tī góa ê miâ chū-chi̍p ,  góa iā tī in tiong-kan , 21 Hit sî Pí-tek óa-lâi kā I kóng ,  Chú ah ,  góa ê hiaⁿ-tī tek-chōe góa ,  góa sià-bián i tio̍h kúi pái? Tio̍h chhit pái mah?22 Iâ-so͘ kā i kóng ,  Góa bô kā lí kóng tio̍h kàu chhit pái ,  chiū-sī kàu chhit-cha̍p ê chhit pái , 23 Só͘-í thian-kok pí-phēng jîn-kun ài beh kap i ê lô͘-po̍k sǹg-siàu , 24 Khí-thâu sǹg ê sî ,  ū chhōa chi̍t-ê khiàm i chheng-bān gûn ê lâi , 25 Kì-jiân bô thang hêng ,  i ê chú-lâng bēng-lēng tio̍h bōe i pún-sin ,  kap i ê bó͘-kiáⁿ ,  liân i it-chhè só͘ ū ê ,  lâi hêng , 26 Hit ê lô͘-po̍k chiū phak-teh ,  pài i ,  kóng ,  Chú ah ,  tio̍h khoan-iông góa ,  góa beh lóng-chóng hêng , 27 Lô͘-po̍k ê chú-lâng chiū lîn-bín lâi pàng i ,  koh sià-bián i ê chè , 28 Hit ê lô͘-po̍k chhut-khì ,  tú-tio̍h i chi̍t-ê tâng chòe lô͘-po̍k ê ,  khiàm i chi̍t pah ê gûn-á ,  chiū lia̍h i ,  chhe i ê ām-kún ,  kóng ,  Lí só͘ khiàm ê tio̍h hêng , 29 Tâng chòe lô͘-po̍k ê phak-teh ,  kiû i kóng ,  Tio̍h khoan-iông góa ,  góa beh hêng lí , 30 Nā-sī i m̄ khéng ,  chiū khì kā i koaiⁿ-lo̍h kaⁿ ,  lâi thèng-hāu i hêng só͘ khiàm ê , 31 Chiah-ê tâng chòe lô͘-po̍k ê khòaⁿ-kìⁿ chit ê tāi-chì ,  chin iu-būn ,  chiong lóng-chóng ê sū tùi chú-lâng kóng bêng , 32 Tùi án-ni i ê chú-lâng tiàu i lâi ,  kā i kóng ,  Pháiⁿ ê lô͘-po̍k ah ,  in-ūi lí tùi góa kiû ,  góa chiū chiong lí só͘ khiàm ê lóng sià-bián , 33 Lí kiám m̄ tio̍h lîn-bín lí tâng chòe lô͘-po̍k ê ,  chhin-chhiūⁿ góa lîn-bín lí?34 I ê chú-lâng siū-khì ,  chiong i kau-tāi hêng-tiōng ,  thèng-hāu i it-chīn hêng só͘ khiàm ê , 35 Án-ni lín ta̍k lâng bô ēng sim sià-bián lín ê hiaⁿ-tī ,  chiū góa ê Thiⁿ Pē iā beh án-ni khoán-thāi lín , 
