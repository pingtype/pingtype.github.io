1 Kín-sīn bo̍h-tit tī lâng ê bīn-chêng kiâⁿ lín ê gī ,  kò͘-ì hō͘ in khòaⁿ-kìⁿ ;  nā án-ni ,  chiū bô tit-tio̍h pò-siúⁿ tī lín thiⁿ-ni̍h ê Pē , 2 Só͘-í chín-chè ê sî ,  bo̍h-tit tī lí ê bīn-chêng pûn hō-thâu ,  chhin-chhiūⁿ ké-hó ê lâng tī hōe-tn̂g kap ke-lō͘ só͘ chòe ê ,  ài lâng êng-kng in ,  Góa si̍t-chāi kā lín kóng ,  In í-keng siū-tio̍h in ê pò-siúⁿ lah , 3 To̍k-to̍k lí chín-chè ê sî ,  bo̍h-tit hō͘ lí ê tò-chhiú chai lí ê chiàⁿ-chhiú ê só͘ chòe ; 4 hō͘ lí ê chín-chè ún-ba̍t ;  chiū lí ê Pē ,  kàm-chhat tī ún-ba̍t ê ,  beh pò-tap lí , 5 Lín kî-tó ê sî ,  bo̍h-tit chhin-chhiūⁿ ké-hó ê lâng ;  in-ūi in ài khiā tī hōe-tn̂g kap tōa koe-bīn ê oat-kak kî-tó ,  beh hō͘ lâng khòaⁿ-kìⁿ ,  Góa si̍t-chāi kā lín kóng ,  In í-keng siū-tio̍h in ê pò-siúⁿ lah , 6 To̍k-to̍k lí kî-tó ê sî ,  tio̍h ji̍p lí ê ba̍t-pâng ,  koaiⁿ mn̂g ,  kiû lí ê Pē ,  tiàm tī ún-ba̍t ê ;  chiū lí ê Pē ,  kàm-chhat tī ún-ba̍t ê ,  beh pò-tap lí , 7 Koh lín kî-tó ê sî ,  ōe bo̍h-tit ta̍uh-ta̍uh têng ,  chhin-chhiūⁿ gōa-pang lâng ;  in-ūi in phah-sǹg kóng chōe-chōe ōe ,  chiah tit-tio̍h thiaⁿ-kìⁿ , 8 Só͘-í lín bo̍h-tit o̍h in ;  in-ūi lín bē kiû I ê tāi-seng ,  lín ê Pē í-keng chai lín só͘ khiàm-ēng ê , 9 Só͘-í lín tio̍h án-ni kî-tó: Goán tī thiⁿ-ni̍h ê Pē ,  Goān lí ê miâ sèng , 10 Lí ê kok lîm-kàu ,  Lí ê chí-ì tit chiâⁿ ,  tī tōe-ni̍h chhin-chhiūⁿ tī thiⁿ-ni̍h , 11 Goán ê ji̍t-si̍t ,  kin-á-ji̍t hō͘ goán , 12 Sià-bián goán ê ko͘-hū ,  chhin-chhiūⁿ goán ia̍h ū sià-bián ko͘-hū goán ê lâng , 13 Bo̍h-tit chhōa goán ji̍p tī chhì ,  tio̍h kiù goán thoat-lī hit ê pháiⁿ-ê , 14 In-ūi lín nā sià-bián lâng ê kè-sit ,  lín ê Thiⁿ Pē ia̍h beh sià-bián lín , 15 Lín nā bô sià-bián lâng ê kè-sit ,  lín ê Pē ia̍h bô beh sià-bián lín ê kè-sit , 16 Koh lín kìm-chia̍h ê sî ,  bo̍h-tit chhin-chhiūⁿ ké-hó ê lâng tài iu-iông ;  in-ūi in chiong in ê bīn pìⁿ pháiⁿ khòaⁿ ,  beh hō͘ lâng khòaⁿ-kìⁿ in teh kìm-chia̍h ,  Góa si̍t-chāi kā lín kóng ,  In í-keng siū-tio̍h in ê pò-siúⁿ lah , 17 To̍k-to̍k lí kìm-chia̍h ê sî ,  tio̍h boah lí ê thâu ,  sóe lí ê bīn ; 18 bô hō͘ lâng khòaⁿ-kìⁿ lí teh kìm-chia̍h ,  sī hō͘ lí tòa tī ún-ba̍t ê Pē khòaⁿ-kìⁿ ;  chiū lí ê Pē ,  kàm-chhat tī ún-ba̍t ê ,  beh pò-tap lí , 19 Bo̍h-tit ūi-tio̍h ka-kī chek-chū châi-pó tī tōe-ni̍h ,  ū thâng kap sian phah-pháiⁿ ,  iā ū chha̍t iah khang thau-the̍h ê só͘-chāi , 20 To̍k-to̍k ūi-tio̍h ka-kī chek-chū châi-pó tī thiⁿ-ni̍h ,  thâng kap sian bô phah-pháiⁿ ,  iā bô chha̍t iah khang thau-the̍h ê só͘-chāi , 21 In-ūi lín ê châi-pó tī hia ,  lín ê sim iā beh tī hia , 22 Seng-khu ê teng chiū-sī ba̍k-chiu ;  lí ê ba̍k-chiu nā kim ,  thong seng-khu chiū kng , 23 Lí ê ba̍k-chiu nā hoe ,  thong seng-khu chiū àm ,  Lí lāi-bīn ê kng nā àm ,  hit ê àm jōa tōa ah!24 Bô lâng ōe ho̍k-sāi nn̄g ê chú-lâng ;  in-ūi i ōe oàn-hūn chit-ê ,  thiàⁿ hit-ê ;  á-sī ōe tùi-tiōng chit-ê ,  khòaⁿ-khin hit-ê ;  lín bōe-ōe ho̍k-sāi Siōng-tè sòa ho̍k-sāi chîⁿ-châi , 25 Só͘-í góa kā lín kóng ,  Bo̍h-tit khòa-lū lín ê sìⁿ-miā beh chia̍h sím-mi̍h ,  beh lim sím-mi̍h ,  á-sī lín ê seng-khu beh chhēng sím-mi̍h ,  Lín ê sìⁿ-miā kiám bô khah tōa tī bí-niû ,  iā lín ê seng-khu kiám bô khah tōa tī i-chiûⁿ mah?26 Chhì-khòaⁿ thiⁿ-tiong ê pe-chiáu ,  bô chèng-choh ,  bô siu-sêng ,  bô chek-chū tī chhek-chhng ,  lín ê Thiⁿ Pē iā teh chhī in ,  Lín kiám bô pí hiah-ê khah kùi-khì mah?27 Lín sím-mi̍h lâng ōe ēng khòa-lū hō͘ sìⁿ-miā khah tn̂g chi̍t khek kú?28 Siáⁿ-sū ūi-tio̍h i-chiûⁿ khòa-lū ah? Chhì-siūⁿ soaⁿ-ni̍h ê pek-ha̍p-hoe ,  cháiⁿ-iūⁿ tōa châng ;  in bô tio̍h-bôa ,  bô pháng cheh ; 29 nā-sī góa kā lín kóng ,  tng Só͘-lô-bûn ke̍k hâng-ngó͘ ê sî ,  i só͘ chhēng ê m̄ ta̍t-tio̍h chit hō hoe ê chi̍t lúi , 30 Taⁿ soaⁿ-ni̍h ê chháu ,  kin-á-ji̍t tī-teh ,  bîn-á-ji̍t hiat tī hé-lô͘ ,  Siōng-tè hō͘ i chhēng kàu án-ni ,  hô-hòng lín ,  sió-sìn ê lâng ah?31 Só͘-í bo̍h-tit khòa-lū kóng ,  Goán beh chia̍h sím-mi̍h? Beh lim sím-mi̍h? Beh chhēng sím-mi̍h?32 In-ūi chiah-ê lóng sī gōa-pang lâng só͘ kiû ê ;  lín ê Thiⁿ Pē iā chai chiah-ê lóng sī lín khiàm-ēng ê , 33 To̍k-to̍k tāi-seng kiû I ê kok kap I ê gī ,  chiū chiah ê mi̍h lóng beh sòa hō͘ lín , 34 Só͘-í bo̍h-tit ūi-tio̍h bîn-á-ji̍t khòa-lū ;  in-ūi hit ê bîn-á-ji̍t ,  i beh ka-kī khòa-lū ,  Chi̍t ji̍t ê kan-khó͘ tī chi̍t ji̍t kàu-gia̍h , 
