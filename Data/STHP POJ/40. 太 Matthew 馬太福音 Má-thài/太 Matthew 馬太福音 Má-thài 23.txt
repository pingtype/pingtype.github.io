1 Hit sî Iâ-so͘ kā chèng lâng kap I ê ha̍k-seng kóng , 2 Keng-ha̍k-sū kap Hoat-lī-sài lâng chē Mô͘-se ê ūi , 3 Só͘-í kìⁿ-nā in só͘ kā lín kóng ê ,  lóng tio̍h kiâⁿ lâi siú i ;  chóng-sī bo̍h-tit chiàu in ê só͘ chòe lâi kiâⁿ ;  in-ūi in ū kóng ,  iā bô kiâⁿ , 4 In ēng tāng koh oh taⁿ ê tàⁿ pa̍k lâi hē tī lâng ê keng-thâu téng ,  nā-sī in ka-kī m̄ khéng ēng chi̍t ki chńg-thâu-á tín-tāng i , 5 In it-chhè ê só͘ chòe ,  lóng sī beh hō͘ lâng khòaⁿ chiah chòe ;  in-ūi in ê pōe-keng chòe khah khoah ,  saⁿ-á-ku ê chhiu chòe khah tn̂g , 6 Ài iân-toh-ni̍h chē tōa ūi ,  hōe-tn̂g lāi chē koâiⁿ ūi , 7 koe-chhī-ni̍h hō͘ lâng chhéng-an ,  iā hō͘ lâng chheng-ho͘ in Lia̍p-pí , 8 Nā-sī lín bo̍h-tit hō͘ lâng chheng chòe Lia̍p-pí ;  in-ūi lín ê sian-siⁿ sī chi̍t ê ,  lín lóng sī hiaⁿ-tī , 9 Tī tōe-ni̍h iā bo̍h-tit chheng lâng chòe pē ;  in-ūi lín ê Pē sī chi̍t ê ,  chiū-sī tī thiⁿ-ni̍h ê , 10 Iā bo̍h-tit hō͘ lâng chheng chòe sian-siⁿ ;  in-ūi lín ê sian-siⁿ sī chi̍t ê ,  chiū-sī Ki-tok , 11 Nā-sī lín tiong-kan chòe tōa ê ,  beh chòe lín ê chhe-ēng , 12 Hoān-nā chū-ko ê ,  beh hō͘ i pi-bî ;  ka-kī pi-bî ê ,  beh ko-seng i , 13 Lín ké-hó ê keng-ha̍k-sū kap Hoat-lī-sài lâng ,  ū chai-ē ah! in-ūi lín tī lâng ê bīn-chêng koaiⁿ-ba̍t thian-kok ;  lín ka-kī bô ji̍p ,  teh-beh ji̍p ê lâng ,  lín iā m̄ chún in ji̍p , 14 15 Lín ké-hó ê keng-ha̍k-sū kap Hoat-lī-sài lâng ,  ū chai-ē ah! in-ūi lín piàn kiâⁿ chúi-lō͘ lio̍k-lō͘ ,  hō͘ chi̍t lâng ji̍p kàu ;  kì-jiân ji̍p ,  chiū hō͘ i chòe tē-ge̍k ê lâng ,  pí lín ka-pē , 16 Lín chhiⁿ-mî chòe chhōa-thâu ê ,  ū chai-ē ah! lín kóng ,  Kìⁿ-nā kí tiān lâi chiù-chōa ê ,  bô sū ;  to̍k-to̍k kìⁿ-nā kí tiān-ni̍h ê kim lâi chiù-chōa ê ,  chiū tio̍h siú i , 17 Lín gōng koh chhiⁿ-mî ;  in-ūi tá-lo̍h chi̍t hāng khah tōa ,  sī kim ,  á-sī hō͘ kim chiâⁿ sèng ê tiān ah?18 Lín ia̍h kóng Kìⁿ-nā kí tôaⁿ lâi chiù-chōa ê ,  bô sū ;  to̍k-to̍k kìⁿ-nā kí tôaⁿ-téng ê lé-mi̍h lâi chiù-chōa ê ,  chiū tio̍h siú i , 19 Lín chhiⁿ-mî ah ;  in-ūi tá-lo̍h chi̍t hāng khah tōa ,  sī lé-mi̍h á-sī hō͘ lé-mi̍h chiâⁿ sèng ê tôaⁿ?20 Só͘-í lâng kí tôaⁿ lâi chiù-chōa ,  sī kí tôaⁿ kap kìⁿ-nā tī i téng-bīn ê ,  lâi chiù-chōa , 21 Lâng kí tiān lâi chiù-chōa ,  sī kí tiān kap tiàm tī hit lāi-bīn ê lâi chiù-chōa , 22 Lâng kí thiⁿ lâi chiù-chōa ,  sī kí Siōng-tè ê chō-ūi kap chē tī hit téng-bīn ê ,  lâi chiù-chōa , 23 Lín ké-hó ê keng-ha̍k-sū kap Hoat-lī-sài lâng ,  ū chai-ē ah! in-ūi lín chiong po̍k-hô ,  poeh-kak ,  má-khûn ,  cha̍p hūn thiu chi̍t hūn ;  nā-sī lu̍t-hoat ê khah tùi-tiōng ê ,  chiū-sī kong-gī ,  lîn-bín kap sìn-si̍t ,  lín chiū pàng-sak ;  chóng-sī chiah-ê sī eng-kai tio̍h kiâⁿ ê ,  hiah-ê iā sī m̄-thang pàng-sak , 24 Lín chhiⁿ-mî chòe chhōa-thâu ê ,  báng-á chiū lū-khí-lâi ,  lo̍k-tô chiū thun-lo̍h-khì , 25 Lín ké-hó ê keng-ha̍k-sū kap Hoat-lī-sài lâng ,  ū chai-ē ah! in-ūi lín chheng-khì poe-pôaⁿ ê gōa-bīn ,  nā-sī hit lāi-bīn tóe le̍k-sek kap hòng-tōng móa-móa , 26 Lí chhiⁿ-mî ê Hoat-lī-sài lâng ah ,  tāi-seng chheng-khì poe-pôaⁿ ê lāi-bīn ,  hō͘ i ê gōa-bīn ia̍h ōe chheng-khì , 27 Lín ké-hó ê keng-ha̍k-sū kap Hoat-lī-sài lâng ,  ū chai-ē ah! in-ūi lín chhin-chhiūⁿ hún pe̍h ê bōng ,  gōa-bīn khòaⁿ sī súi ,  nā-sī lāi-bīn tóe sí-lâng ê kut-thâu kap ta̍k hāng ê ù-òe móa-móa , 28 Án-ni ,  lín gōa-bīn hō͘ lâng khòaⁿ sī gī ,  nā-sī lāi-bīn chiū ké-hó kap put-hoat móa-móa , 29 Lín ké-hó ê keng-ha̍k-sū kap Hoat-lī-sài lâng ,  ū chai-ē ah! in-ūi lín chhòng sian-ti lâng ê bōng ,  siu-chéng gī lâng ê hûn-bōng ; 30 ia̍h kóng ,  Siat-sú goán tī goán chó͘ ê sî ,  chiū bô kap in ū hūn tī lâu sian-ti lâng ê huih , 31 Án-ni ,  lín ka-kī kan-chèng sī chòe thâi sian-ti lâng ê ê hō͘-è , 32 Chòe lín khì móa lín chó͘ ê hūn-liōng , 33 Chôa ah! to̍k-thâng ê lūi ah! lín thài ōe tô-siám tē-ge̍k ê hêng-hoa̍t?34 Só͘-í góa chhe sian-ti tì-sek ê lâng ,  keng-ha̍k-sū chiū-kūn lín ;  ū-ê lín beh thâi i ,  beh tèng i tī si̍p-jī-kè ;  iā ū-ê beh tī lín ê hōe-tn̂g ēng piⁿ phah i ,  tùi chit ê siâⁿ kóaⁿ-tio̍k in kàu hit ê siâⁿ , 35 Tì-kàu tōe-chiūⁿ só͘ lâu gī lâng ê huih ,  lóng kui tī lín ,  chiū-sī tùi gī lâng A-pek ê huih kàu Pa-lia̍p-ka ê kiáⁿ Sat-ka-lī-a ê huih ,  i sī lín só͘ thâi tī tiān kap tôaⁿ ê tiong-kan ê , 36 Góa si̍t-chāi kā lín kóng ,  Chiah ê sū lóng beh kui tī chit tāi , 37 Iâ-lō͘-sat-léng ah! Iâ-lō͘-sat-léng ah! chiū-sī thâi-sí sian-ti lâng ,  ēng chio̍h-thâu tìm hōng-chhe kàu tī i ê ;  góa jōa chōe pái ài chū-chi̍p lí ê kiáⁿ-jî ,  chhin-chhiūⁿ koe-bú chū-chi̍p i ê koe-á tī si̍t-ē ;  nā-sī lín m̄ ài , 38 Lí khòaⁿ! lín ê chhù beh pha-hng ,  lâu-teh hō͘ lín , 39 In-ūi góa kā lín kóng ,  Taⁿ liáu-āu ,  lín bô khòaⁿ-kìⁿ góa ;  thèng-hāu lín kóng ,  Tī Chú ê miâ lâi ê ,  tit-tio̍h hok-khì , 
