1 Hit sî ū Hoat-lī-sài lâng kap keng-ha̍k-sū ,  tùi Iâ-lō͘-sat-léng lâi chiū-kūn Iâ-so͘ ,  kóng , 2 Lí ê ha̍k-seng siáⁿ-sū hoān-tio̍h kó͘-chá lâng ê liû-thoân? in-ūi chia̍h ê sî in bô sóe chhiú , 3 I chiū ìn kóng ,  Siáⁿ-sū lín ia̍h tùi lín ê liû-thoân lâi hoān-tio̍h Siōng-tè ê bēng-lēng ah?4 In-ūi Siōng-tè kóng ,  Tio̍h kèng lín ê pē ,  lín ê bú ;  koh ū kóng ,  Mē pē á-sī mē bú ê ,  tek-khak tio̍h hō͘ i sí , 5 Nā-sī lín chiū kóng ,  Kìⁿ-nā lâng tùi pē á-sī bú kóng , 6 Lí pún só͘ ōe thang tùi góa tit-tio̍h ê lī-ek ,  í-keng hiàn-khì ;  hit lâng chiū koat-toàn bô kèng i ê pē ,  Lín chiū tùi lín ê liû-thoân í-keng hòe Siōng-tè ê tō-lí , 7 Ké-hó ê lâng ah ,  Í-sài-a chí lín lâi chhàm-gú ê chin-chiàⁿ tio̍h ;  i kóng , 8 Chit ê peh-sìⁿ ēng chhùi-tûn chun-kèng góa ; 	Nā-sī in ê sim lī-khui góa hn̄g-hn̄g , 9 In kèng-pài góa sī khang-khang , 	In-ūi in ēng lâng só͘ bēng-lēng ê chòe kà-sī lâi kà-sī lâng , 10 Chiū kiò chèng lâng lâi ,  kā in kóng ,  Lín tio̍h thiaⁿ lâi hiáu-ngō͘ , 11 M̄ sī tùi chhùi ji̍p-ê ōe hō͘ lâng ù-òe ;  chiū-sī tùi chhùi chhut-ê ,  chit-ê ōe hō͘ lâng ù-òe , 12 Hit sî ha̍k-seng chiū-kūn lâi kā I kóng ,  Hoat-lī-sài lâng thiaⁿ-kìⁿ chit ê ōe ,  chin m̄ goān ,  lí chai mah?13 I ìn kóng ,  Kìⁿ-nā chai-chèng ê mi̍h m̄ sī góa ê Thiⁿ Pē só͘ chai-chèng ê ,  beh pu̍ih i ê kun , 14 Chhut-chāi in ;  in sī chhiⁿ-mî teh chhōa lō͘ ê ,  Nā-sī chhiⁿ-mî kā chhiⁿ-mî ê chhōa lō͘ ,  nn̄g ê teh-beh poa̍h-lo̍h hām-khiⁿ , 15 Pí-tek ìn I kóng ,  Chit ê phì-jū ,  chhiáⁿ kā goán kóe-bêng , 16 I chiū kóng ,  Lín ia̍h iáu-kú bē hiáu-ngō͘ mah?17 Kiám bōe hiáu-tit ,  kìⁿ-nā tùi chhùi ji̍p ê ,  lo̍h tī pak-tó͘ ,  lâi pàng tī chhè-tî ah?18 Nā-sī tùi chhùi chhut ê ;  sī tùi sim-lāi hoat-chhut ;  chiah-ê hō͘ lâng ù-òe , 19 In-ūi tùi sim hoat-chhut pháiⁿ liām-thâu ,  hêng-hiong ,  kan-îm ,  su-thong ,  thau-the̍h ,  lām-sám kan-chèng ,  pòng-to̍k ; 20 chiah-ê sī hō͘ lâng ù-òe ;  nā-sī bô sóe chhiú lâi chia̍h ,  bōe hō͘ lâng ù-òe , 21 Iâ-so͘ tùi hia chhut-khì thè-khì kàu Chhui-lô Se-tùn ê kéng-kài , 22 Tú-tn̄g ū Ka-lâm ê hū-jîn-lâng chhut in ê kau-kài ,  âu-kiò kóng ,  Chú ah ,  Tāi-pi̍t ê hō͘-è ,  lîn-bín góa ;  góa ê cha-bó͘-kiáⁿ hoān-tio̍h kúi ,  chin kan-khó͘ , 23 Iâ-so͘ bô ìn i chi̍t kù ,  I ê ha̍k-seng lâi ,  kiû I kóng ,  Tio̍h kah i khì ,  in-ūi i tī lán ê āu-bīn teh âu-kiò , 24 I chiū ìn kóng ,  Góa hōng chhe ,  bô m̄ sī chiū-kūn Í-sek-lia̍t ke sit-lo̍h ê iûⁿ nā-tiāⁿ , 25 Hū-jîn-lâng lâi pài I kóng ,  Chú ah ,  pang-chān góa , 26 Nā-sī I kóng ,  The̍h kiáⁿ-jî ê piáⁿ ,  hiat hō͘ káu-á ,  sī m̄ ha̍p , 27 Hū-jîn-lâng kóng ,  Chú ah ,  tio̍h ;  in-ūi liân káu-á ia̍h ōe tit chia̍h in ê chú-lâng toh-kha ka-la̍uh ê piáⁿ-iù , 28 Tùi án-ni Iâ-so͘ ìn kóng ,  Hū-jîn-lâng ah ,  lí ê sìn tōa lah ;  chiàu lí só͘ ài ê ,  kā lí chòe chiâⁿ ,  Tùi hit sî i ê cha-bó͘-kiáⁿ í-keng hó , 29 Iâ-so͘ lī-khui hia ,  kàu Ka-lī-lī hái-piⁿ ;  chiūⁿ soaⁿ teh chē , 30 Ū chōe-chōe tīn ê lâng chiū-kūn I ,  sòa tòa pái-kha ê ,  chhiⁿ-mî ê ,  é-káu ê ,  phòa-siùⁿ ê ,  kap chōe-chōe pa̍t khoán ê lâi ,  hē tī I ê kha-chêng ;  chiū i-hó in , 31 Tì-kàu chèng lâng gông-ngia̍h ;  in-ūi khòaⁿ-kìⁿ é-káu ê kóng ōe ,  phòa-siùⁿ ê lóng hó ,  pái-kha ê kiâⁿ ,  chhiⁿ-mî ê khòaⁿ-kìⁿ ;  chiū kui êng-kng Í-sek-lia̍t ê Siōng-tè , 32 Iâ-so͘ kiò I ê ha̍k-seng lâi ,  kóng ,  Góa lîn-bín chiah ê lâng ,  in-ūi in í-keng kap góa tòa saⁿ ji̍t ;  ia̍h bô mi̍h thang chia̍h ;  góa m̄ kam hō͘ in iau-iau khì ,  kiaⁿ-liáu in lō͘-ni̍h ià-siān , 33 Ha̍k-seng kā I kóng ,  Goán tī khòng-iá ,  tùi tá-lo̍h ū hiah chōe piáⁿ thang hō͘ chiah chōe lâng chia̍h pá?34 Iâ-so͘ kā in kóng ,  Lín ū jōa chōe piáⁿ? ìn kóng ,  Chhit ê ,  kap tām-po̍h sòe bé hî , 35 Chiū hoan-hù chèng lâng chē tī tōe-ni̍h ; 36 The̍h hí chhit ê piáⁿ kap hî ,  chiok-siā peh ,  kau hō͘ ha̍k-seng ,  ha̍k-seng chiū hō͘ chèng lâng , 37 Lóng chia̍h kàu pá ;  khioh só͘ chhun ê sut-á ,  tóe-móa chhit nâ , 38 Chia̍h ê ,  hū-jîn-lâng gín-ná í-gōa ,  kiōng sì-chheng lâng , 39 Kì-jiân hō͘ chèng lâng sì-sòaⁿ ,  chiū chiūⁿ chûn ,  kàu Má-ka-tàn ê kau-kài , 
