1 A-pek-la̍h-hán ê hō͘-è ,  Tāi-pi̍t ê hō͘-è ,  Iâ-so͘ Ki-tok ê ka-phó͘ , 2 A-pek-la̍h-hán siⁿ Í-sat ;  Í-sat siⁿ Ngá-kok ;  Ngá-kok siⁿ Iû-tāi kap i ê hiaⁿ-tī ; 3 Iû-tāi tùi Tāi-má--sī siⁿ Hoat-le̍k-sū kap Sat-la̍h ;  Hoat-le̍k-sū siⁿ Í-sū-lûn ;  Í-sū-lûn siⁿ A-lân ; 4 A-lân siⁿ A-bí-ná-ta̍t ;  A-bí-ná-ta̍t siⁿ Ná-sūn ;  Ná-sūn siⁿ Sat-bûn ; 5 Sat-bûn tùi Lat-ha̍p--sī siⁿ Pho-sū ;  Pho-sū tùi Lō͘-tek--sī siⁿ O-pek ;  O-pek siⁿ Iâ-se ; 6 Iâ-se siⁿ Tāi-pi̍t ông ;  Tāi-pi̍t tùi O͘-lī-a ê bó͘ siⁿ Só͘-lô-bûn ;  7 Só͘-lô-bûn siⁿ Lô-pho-àm ;  Lô-pho-àm siⁿ A-pí-a ;  A-pí-a siⁿ A-sat ; 8 A-sat siⁿ Iok-sa-hoat ;  Iok-sa-hoat siⁿ Iok-lân ;  Iok-lân siⁿ O͘-se-a ; 9 O͘-se-a siⁿ Iok-tàn ;  Iok-tàn siⁿ A-khap-sū ;  A-khap-sū siⁿ Hi-se-ka ; 10 Hi-se-ka siⁿ Má-ná-se ;  Má-ná-se siⁿ A-bûn ;  A-bûn siⁿ Iok-se-a ; 11 peh-sìⁿ siū chhian-sóa kàu Pa-pí-lûn ê sî ,  Iok-se-a siⁿ Iâ-ko-nî-a kap i ê hiaⁿ-tī , 12 Chhian-sóa kàu Pa-pí-lûn liáu-āu ,  Iâ-ko-nî-a siⁿ Sat-lia̍p-thiat ;  Sat-lia̍p-thiat siⁿ Só͘-lô-pá-pek ; 13 Só͘-lô-pá-pek siⁿ A-pí-ut ;  A-pí-ut siⁿ Í-lī-a-kim ;  Í-lī-a-kim siⁿ A-só͘ ; 14 A-só͘ siⁿ Sat-to̍k ;  Sat-to̍k siⁿ A-kim ;  A-kim siⁿ Í-lu̍t ; 15 Í-lu̍t siⁿ Í-lī-a-sat ;  Í-lī-a-sat siⁿ Má-tàn ;  Má-tàn siⁿ Ngá-kok ; 16 Ngá-kok siⁿ Iok-sek ,  chiū-sī Má-lī-a ê tiōng-hu ;  chheng chòe Ki-tok ê Iâ-so͘ ,  sī tùi chit ê Má-lī-a siⁿ ê , 17 tùi A-pek-la̍h-hán kàu Tāi-pi̍t ,  kiōng cha̍p-sì tāi ;  tùi Tāi-pi̍t kàu chhian-sóa khì Pa-pí-lûn ê sî ,  ia̍h cha̍p-sì tāi ;  tùi chhian-sóa khì Pa-pí-lûn ê sî kàu Ki-tok ,  koh cha̍p-sì tāi , 18 Iâ-so͘ Ki-tok ê chhut-sì ,  kì tī ē-tóe: I ê lāu-bú Má-lī-a í-keng chòe Iok-sek tiāⁿ-tio̍h ,  iáu-bē chhōa kè-mn̂g ,  chiū tùi Sèng Sîn ū sin-īn , 19 I ê tiōng-hu Iok-sek sī gī ê lâng ,  m̄ ài hián-jiân pān i ,  àn-sǹg beh àm-chīⁿ hòe-chhin , 20 Teh siūⁿ ê sî ,  ū Chú ê thiⁿ-sài tī i ê bîn-bāng-tiong chhut-hiān kóng ,  Tāi-pi̍t ê hō͘-è ,  Iok-sek ah ,  bo̍h-tit kiaⁿ ,  tio̍h chhōa lí ê bó͘ Má-lī-a kè-mn̂g ;  in-ūi i só͘ hoâi-īn ê sī tùi Sèng Sîn , 21 I beh siⁿ kiáⁿ ,  lí tio̍h kiò I ê miâ chòe Iâ-so͘ ;  in-ūi I beh kiù I ê peh-sìⁿ thoat-chhut in ê chōe-ok , 22 Chit ê sū lóng chiâⁿ ,  sī beh èng-giām Chú thok sian-ti só͘ kóng ê ,  kóng , 23 Lí khòaⁿ ,  chāi-sek-lú beh sin-īn siⁿ kiáⁿ ; 	Lâng beh kiò I ê miâ chòe Í-má-lōe-lī ; hoan-e̍k chiū-sī Siōng-tè kap lán tī-teh , 24 Iok-sek khùn-chhíⁿ khí-lâi ,  chiàu Chú ê thiⁿ-sài só͘ bēng-lēng khì kiâⁿ ,  chhōa i ê bó͘ kè-mn̂g ; 25 bô kap i tâng pâng ,  kàu i siⁿ kiáⁿ ;  chiū kiò I ê miâ chòe Iâ-so͘ , 
