1 Iâ-so͘ lo̍h chûn kè hái ,  khì kàu I ê pún siâⁿ , 2 Tú-tn̄g ū lâng kng chi̍t ê piàn-sūi ê tó tī pho͘-á-ni̍h lâi chiū-kūn I ;  Iâ-so͘ khòaⁿ-kìⁿ in ê sìn ,  chiū kā piàn-sūi ê kóng ,  Kiáⁿ ah ,  chòe lí an-sim ,  lí ê chōe sià lah , 3 Ū keng-ha̍k-sū kúi-nā lâng sim-lāi kóng ,  Chit lâng chhiàm-koân lām-sám kóng , 4 Iâ-so͘ chai in ê sim-ì ,  chiū kóng ,  Lín siáⁿ-sū sim-lāi khǹg pháiⁿ ì-sù ah?5 Kóng ,  Lí ê chōe sià ,  á-sī kóng ,  Khí-lâi kiâⁿ ,  tá-lo̍h chi̍t hāng khah khoài?6 Chóng-sī beh hō͘ lín chai ,  Jîn-chú tī tōe-ni̍h ū koân thang sià chōe ,  chiū kā piàn-sūi ê kóng ,  Khí-lâi ,  giâ lí ê pho͘-á ,  tò-khì lí ê chhù , 7 I chiū khí-lâi ,  tò-khì i ê chhù , 8 Chèng lâng khòaⁿ-kìⁿ chiū kiaⁿ ;  kui êng-kng Siōng-tè ,  chiū-sī ēng chit hō koân hō͘ lâng ê , 9 Iâ-so͘ tùi hia keng-kè ,  khòaⁿ-kìⁿ chi̍t lâng ,  miâ Má-thài ,  chē tī hiòng-koan ;  chiū kā i kóng ,  Tè góa ;  i chiū khí-lâi tè I , 10 Iâ-so͘ chē toh tī i ê chhù ,  ū chōe-chōe thiu-hiòng ê kap pháiⁿ lâng lâi ,  kap Iâ-so͘ chham I ê ha̍k-seng tâng chē , 11 Hoat-lī-sài lâng khòaⁿ-kìⁿ ,  kā I ê ha̍k-seng kóng ,  Lín sian-siⁿ siáⁿ-sū kap thiu-hiòng ê í-ki̍p pháiⁿ lâng saⁿ-kap chia̍h?12 Iâ-so͘ thiaⁿ-kìⁿ chiū kóng ,  Ióng-kiāⁿ ê lâng bô khiàm-ēng i-seng ,  to̍k-to̍k phòa-pīⁿ ê chiū tio̍h , 13 Chóng-sī ,  Góa ài lîn-bín ,  m̄ ài chè-sū ,  chit kù sím-mi̍h ì-gī ,  lín tio̍h khì o̍h ,  In-ūi góa lâi m̄ sī beh chio gī lâng ,  sī beh chio pháiⁿ lâng , 14 Hit sî Iok-hān ê ha̍k-seng chiū-kūn I kóng ,  Goán kap Hoat-lī-sài lâng ta̍uh-ta̍uh kìm-chia̍h ,  nā-sī lí ê ha̍k-seng bô kìm-chia̍h ,  sī cháiⁿ-iūⁿ?15 Iâ-so͘ kā in kóng ,  Sin-kiáⁿ-sài kap hō-chhōa ê lâng saⁿ-kap tī-teh ,  hō-chhōa ê lâng kiám ōe ai-siong mah? to̍k-to̍k sî-ji̍t beh kàu ,  sin-kiáⁿ-sài tùi in tiong-kan bô--khì ,  hit sî in chiū beh kìm-chia̍h , 16 Bô lâng ēng sin pò͘ pó͘ kū saⁿ ;  in-ūi só͘ pó͘ ê hit tè ,  ōe kiù-li̍h hit niá saⁿ ,  i ê phòa-khang koh khah tōa , 17 Lâng iā bô ēng sin chiú tóe tī kū phê-lông ;  nā sī ū ,  chiū lông li̍h ,  chiú lāu ,  lông ia̍h sòa pháiⁿ ;  to̍k-to̍k ēng sin chiú tóe tī sin phê-lông ,  chiū nn̄g hāng lóng pó-choân , 18 Kóng chiah ê ōe ê sî ,  tú-tn̄g ū chi̍t ê koaⁿ lâi pài I kóng ,  Góa ê cha-bó͘-kiáⁿ tú-á sí ,  chóng-sī lí lâi ēng chhiú bong i ,  i chiū ōe oa̍h , 19 Iâ-so͘ khí-lâi tè i khì ,  I ê ha̍k-seng ia̍h khì , 20 Tú-tn̄g ū chi̍t ê hū-jîn-lâng ,  hiat-lāu cha̍p-jī nî ,  kiâⁿ óa I ê ka-chiah-āu ,  bong I saⁿ-á-ku ê chhiu ; 21 in-ūi i sim-lāi phah-sǹg kóng ,  Góa kan-ta bong I ê saⁿ ,  chiū ōe hó , 22 Iâ-so͘ oa̍t-tńg-sin ,  khòaⁿ i chiū kóng ,  Hū-jîn-lâng ah ,  chòe lí an-sim ,  lí ê sìn hō͘ lí hó lah ;  tùi hit sî hū-jîn-lâng chiū hó , 23 Iâ-so͘ kàu hit ê koaⁿ ê chhù ,  khòaⁿ-kìⁿ pûn ta̍t-á ê ,  iā ū chèng lâng teh khàu ; 24 chiū kóng ,  Thè-khì ,  in-ūi cha-bó͘ gín-ná m̄ sī sí ,  sī teh khùn ,  In chiū léng-chhiò I , 25 Í-keng kóaⁿ chèng lâng chhut ,  chiū ji̍p-khì ,  khan i ê chhiú ;  cha-bó͘ gín-ná chiū khí-lâi , 26 Chit ê hong-siaⁿ piàn thoân tī hit ê tōe-hng , 27 Iâ-so͘ tùi hia keng-kè ,  ū nn̄g ê chhiⁿ-mî lâng tè I ,  kiò kóng ,  Tāi-pi̍t ê hō͘-è ,  lîn-bín goán , 28 Í-keng ji̍p chhù ,  chhiⁿ-mî lâng chiū-kūn I ,  Iâ-so͘ kā in kóng ,  Lín sìn góa ōe chòe chit ê sū mah? Ìn kóng ,  Chú ah ,  ū , 29 I chiū bong in ê ba̍k-chiu kóng ,  chiàu lín ê sìn ,  kā lín chòe chiâⁿ , 30 In ê ba̍k-chiu chiū khui ,  Iâ-so͘ giâm-giâm hoan-hù in kóng ,  Kín-sīn bo̍h-tit hō͘ lâng chai , 31 Nā-sī in chhut-khì ,  piàn thoân I ê miâ tī hit tōe-hng , 32 In chhut-khì ê sî ,  tú-tn̄g ū lâng chhōa chi̍t ê é-káu hoān-tio̍h kúi ê lâi chiū-kūn Iâ-so͘ , 33 Kúi í-keng kóaⁿ chhut ,  é-káu ê chiū kóng ōe ;  hiah ê chèng lâng lóng kî-koài kóng ,  Í-sek-lia̍t tiong bē bat khòaⁿ-kìⁿ án-ni , 34 Nā-sī Hoat-lī-sài lâng kóng ,  I óa-khò kúi-ông lâi kóaⁿ kúi , 35 Iâ-so͘ piàn kiâⁿ chiah ê siâⁿ chiah ê hiuⁿ-siā ,  tī in ê hōe-tn̂g kà-sī lâng ,  thoân thian-kok ê hok-im ,  i-hó ta̍k iūⁿ ê chèng-thâu ,  ta̍k iūⁿ ê pīⁿ-thiàⁿ , 36 I khòaⁿ-kìⁿ hiah ê chèng lâng ,  chiū khó-lîn in ;  in-ūi in khùn-khó͘ sì-sòaⁿ ,  chhin-chhiūⁿ iûⁿ bô bo̍k-chiá , 37 Tùi án-ni chiū kā I ê ha̍k-seng kóng , 38 Thang siu-sêng ê sī chōe ,  chòe kang ê sī chió ;  só͘-í lín tio̍h kiû hn̂g Chú pek kang khì kā I siu-sêng , 
