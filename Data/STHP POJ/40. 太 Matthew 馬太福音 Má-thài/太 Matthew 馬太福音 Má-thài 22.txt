1 Iâ-so͘ ìn i ,  koh ēng phì-jū kā in kóng , 2 Thian-kok pí-phēng jîn-kun ,  kā i ê kiáⁿ pī-pān hun-in ê iân-sia̍h , 3 Chhe i ê lô͘-po̍k tiàu só͘ chhiáⁿ ê lâi hù iân-sia̍h ;  nā-sī in m̄ lâi , 4 Koh chhe pa̍t ê lô͘-po̍k kóng ,  Khì kā só͘ chhiáⁿ ê kóng ,  Góa ê toh í-keng pī-pān piān ,  góa ê gû kap pûi ê cheng-siⁿ í-keng thâi ,  pah-hāng mi̍h lóng piān ,  tio̍h lâi hù iân-sia̍h , 5 In bô iàu-kín ,  chòe in khì ;  chi̍t ê khì i ê chhân-hn̂g ,  chi̍t ê khì i ê seng-lí tiûⁿ ; 6 kî-û ê lia̍h i ê lô͘-po̍k ,  lêng-jio̍k in ,  thâi in , 7 Jîn-kun siū-khì ,  chhe i ê kun-peng châu-bia̍t hiah ê hiong-hoān ,  sòa sio in ê siâⁿ , 8 Chiū kā i ê lô͘-po̍k kóng ,  Hun-in ê iân-sia̍h í-keng piān ,  nā-sī só͘ chhiáⁿ ê bōe kham-tit , 9 Só͘-í lín khì tōa lō͘-thâu ,  kìⁿ-nā só͘ tú-tio̍h ê lóng chhiáⁿ i lâi hù iân-sia̍h , 10 Hiah ê lô͘-po̍k chhut-khì lō͘-ni̍h ,  chū-chi̍p hoān só͘ tú-tio̍h ê ,  bô lūn hó pháiⁿ ;  hun-in ê kheh-thiaⁿ lâng-kheh chiū móa , 11 Jîn-kun ji̍p-khì khòaⁿ lâng-kheh ,  khòaⁿ-kìⁿ tī hia chi̍t lâng bô chhēng lé-ho̍k ; 12 kā i kóng ,  Pêng-iú ah ,  lí bô chhēng hun-in ê lé-ho̍k ,  cháiⁿ-iūⁿ ji̍p-lâi chia? I chiū chēng-chēng , 13 Hit sî jîn-kun kā chiah ê chhe-ēng kóng ,  Pa̍k i ê kha-chhiú ,  chiong i hiat tī gōa-bīn o͘-àm ê só͘-chāi ;  tī hia beh ū thî-khàu kā-gê chhiat-chhí , 14 In-ūi siū tiàu ê chōe ,  siū kéng ê chió , 15 Hit sî Hoat-lī-sài lâng khì chham-siông ,  khòaⁿ thang cháiⁿ-iūⁿ chiū I ê ōe lâi tauh I , 16 Chiū chhe in ê ha̍k-seng kap Hi-lu̍t tóng chiū-kūn I kóng ,  Sian-siⁿ ah ,  goán chai lí sī chin-si̍t ,  koh ēng chin-si̍t chiong Siōng-tè ê lō͘ kà-sī lâng ;  lí iā bô lia̍h sím-mi̍h lâng chòe iàu-kín ,  in-ūi lí bô khòaⁿ lâng ê gōa-māu , 17 La̍p sè hō͘ Kai-sat ha̍p-gî á bô? Lí phah-sǹg cháiⁿ-iūⁿ? chhiáⁿ kā goán kóng , 18 Iâ-so͘ chai in ê pháiⁿ ,  chiū kóng ,  Ké-hó ê lâng ah ,  siáⁿ-sū chhì góa , 19 Ēng la̍p sè ê gûn-á hō͘ góa khòaⁿ ,  In chiū the̍h chi̍t ê gûn-á hō͘ I , 20 Iâ-so͘ kā in kóng ,  Chit ê siōng kap hō sī chī-chūi?21 Kā I kóng ,  Kai-sat ,  I chiū kā in kóng ,  Án-ni ,  lín tio̍h chiong Kai-sat ê mi̍h la̍p hō͘ Kai-sat ,  chiong Siōng-tè ê mi̍h la̍p hō͘ Siōng-tè , 22 In thiaⁿ-kìⁿ chiū kî-koài ,  lī-khui I khì , 23 Hit ji̍t ū Sat-thó͘-kai lâng ,  chiū-sī kóng lâng bô koh-oa̍h ê ,  chiū-kūn I ,  mn̄g kóng , 24 Sian-siⁿ ah ,  Mô͘-se kóng ,  Lâng sí iā bô kiáⁿ ,  i ê sió-tī tio̍h chhōa i ê bó͘ ;  siⁿ kiáⁿ lâi sòa-chiap i ê hiaⁿ , 25 Taⁿ goán tiong-kan ū hiaⁿ-tī chhit lâng ;  tōa-ê chhōa ,  chiū sí-khì ,  bô kiáⁿ ;  lâu i ê bó͘ hō͘ sió-tī , 26 Tē jī ê ,  tē saⁿ ê ,  kàu tē chhit ê iā lóng sī án-ni , 27 Kàu bé ,  hit ê hū-jîn-lâng iā sí , 28 Án-ni tī koh-oa̍h ê sî ,  chhit lâng tiong hū-jîn-lâng beh chòe chī-chūi ê bó͘? in-ūi lóng ū chhōa i , 29 Iâ-so͘ ìn i kóng ,  Lín chhò lah ,  in-ūi lín m̄ bat sèng-keng kap Siōng-tè ê koân-lêng , 30 In-ūi koh-oa̍h ê sî ,  bô kè bô chhōa ;  sī chhin-chhiūⁿ thiⁿ-sài tī thiⁿ-ni̍h , 31 Lūn-kàu sí-lâng koh-oa̍h ,  kiám bē tha̍k-tio̍h Siōng-tè só͘ kā lín kóng ê kóng , 32 Góa chiū-sī A-pek-la̍h-hán ê Siōng-tè ,  Í-sat ê Siōng-tè ,  Ngá-kok ê Siōng-tè? I m̄ sī sí-lâng ê Siōng-tè ,  sī oa̍h-lâng ê Siōng-tè , 33 Chèng lâng thiaⁿ-kìⁿ ,  kî-koài I ê kà-sī , 34 Hoat-lī-sài lâng thiaⁿ-kìⁿ I í-keng that-ba̍t Sat-thó͘-kai lâng ê chhùi ,  chiū saⁿ-kap chū-chi̍p , 35 Kî-tiong chi̍t lâng chòe kàu-hoat-su ê chhì I ,  mn̄g kóng , 36 Sian-siⁿ ah ,  lu̍t-hoat tiong ,  sím-mi̍h kài chòe tōa?37 I kā i kóng ,  Lí tio̍h chīn sim ,  chīn sèng ,  chīn ì thiàⁿ Chú lí ê Siōng-tè , 38 Chit ê kài sī tōa ê ,  iā sī thâu chi̍t ê , 39 Tē jī ê iā saⁿ chhin-chhiūⁿ ,  sī kóng ,  Lí tio̍h thiàⁿ chhù-piⁿ chhin-chhiūⁿ ka-kī , 40 Chit nn̄g tiâu kài sī choân lu̍t-hoat kap sian-ti ê chóng-kun-thâu , 41 Hoat-lī-sài lâng chū-chi̍p ê sî Iâ-so͘ mn̄g in kóng , 42 Lūn Ki-tok lín phah-sǹg cháiⁿ-iūⁿ? I sī chī-chūi ê hō͘-è? In kā I kóng ,  Sī Tāi-pi̍t ê , 43 I kā in kóng ,  Án-ni ,  chiū Tāi-pi̍t hō͘ Sèng Sîn kám-tōng ,  cháiⁿ-iūⁿ chheng I chòe Chú ah ,  kóng , 44 Chú kā góa ê Chú kóng , 	Chē góa ê tōa pêng , 	Thèng-hāu góa chiong lí chiah ê tùi-te̍k hē tī lí ê kha-ē?45 Tāi-pi̍t kì-jiân chheng I chòe Chú ,  chiū Ki-tok cháiⁿ-iūⁿ chòe I ê hō͘-è ah?46 Bô lâng ōe ìn I chi̍t kù ;  tùi hit ji̍t iā bô lâng káⁿ koh mn̄g I , 
