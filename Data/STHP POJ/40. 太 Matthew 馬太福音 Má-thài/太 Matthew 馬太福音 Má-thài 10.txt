1 Iâ-so͘ chiū kiò I cha̍p-jī ê ha̍k-seng lâi ,  hō͘ in ū chè-ap siâ-sîn ê koân ,  lâi kóaⁿ-tio̍k in ,  sòa i-hó ta̍k iūⁿ ê chèng-thâu ,  ta̍k iūⁿ ê pīⁿ-thiàⁿ , 2 Cha̍p-jī sù-tô͘ ê miâ chiū-sī chiah-ê: thâu-chi̍t-ê Se-bûn( kiò chòe Pí-tek) ,  kap i ê hiaⁿ-tī An-tek-lia̍t ;  Se-pí-thài ê kiáⁿ Ngá-kok ,  kap i ê hiaⁿ-tī Iok-hān ; 3 Hui-le̍k ,  kap Pa-to-lô-mái ;  To-má ,  kap thiu-hiòng ê Má-thài ;  A-le̍k-hui ê kiáⁿ Ngá-kok ,  kap Ta̍t-thài ; 4 Ka-ná-nî ê Se-bûn ,  kap Ka-lio̍k lâng Iû-tāi ,  chiū-sī bōe Iâ-so͘ ê , 5 Iâ-so͘ chhe chí cha̍p-jī lâng ,  sòa hoan-hù in kóng ,  Gōa-pang ê lō͘ bo̍h-tit kiâⁿ ,  Sat-má-lī-a lâng ê siâⁿ bo̍h-tit ji̍p ; 6 khah hó tio̍h khì chiū-kūn Í-sek-lia̍t ke sit-lo̍h ê iûⁿ , 7 Kiâⁿ ê sî ,  tio̍h thoân kóng ,  Thian-kok kūn lah , 8 I-hó ū pīⁿ ê ;  hō͘ sí ê koh-oa̍h ;  hō͘ thái-ko ê chheng-khì ;  kóaⁿ kúi ;  lín pe̍h-pe̍h tit-tio̍h ,  tio̍h pe̍h-pe̍h hō͘ lâng , 9 Lín ê io-tó͘ lāi ,  lóng m̄-thang ū kim ,  gûn ,  tâng ; 10 lō͘-ni̍h ia̍h bo̍h-tit ū tah-liân ,  bo̍h-tit nn̄g niá saⁿ ,  bo̍h-tit ôe ,  bo̍h-tit koáiⁿ-á ;  in-ūi chòe-kang lâng kham-tit tit-tio̍h i ê lim-chia̍h , 11 Lín só͘ ji̍p ê ,  bô lūn sím-mi̍h siâⁿ ,  sím-mi̍h hiuⁿ-lí ,  tio̍h thàm-thiaⁿ kî-tiong chī-chūi ōe kham-tit ,  chiū tiàm tī hia ,  kàu lī-khui ê sî , 12 Ji̍p hit ê chhù ,  tio̍h kā i chhéng-an , 13 Hit ê chhù nā ōe kham-tit ,  chiū hō͘ lín ê pêng-an kàu tī i ;  nā bōe kham-tit ,  chiū hō͘ lín ê pêng-an kui tī lín , 14 Kìⁿ-nā m̄ chiap-la̍p lín ,  m̄ thiaⁿ lín ê ōe ê ,  chhut hit ê chhù ,  hit ê siâⁿ ê sî ,  tio̍h pōaⁿ-khì lín kha-ni̍h ê thô͘-hún , 15 Góa si̍t-chāi kā lín kóng ,  Tng sím-phòaⁿ ê ji̍t ,  Só͘-to-má kap Gô͘-mô͘-la̍h ê tōe-hng pí hit ê siâⁿ iáu khah khoài tam-tng , 16 Taⁿ góa chhe lín chhin-chhiūⁿ iûⁿ tī chhâi-lông ê tiong-kan ;  só͘-í lín tio̍h tì-sek chhin-chhiūⁿ chôa ,  sûn-liông chhin-chhiūⁿ chíⁿ-á , 17 Chóng-sī tio̍h tî-hông lâng ;  in-ūi in beh chiong lín kau hō͘ kong-hōe ,  ia̍h beh tī lín ê hōe-tn̂g piⁿ-phah lín ; 18 koh lín ia̍h beh ūi-tio̍h góa ê iân-kò͘ ,  siū thoa kàu chóng-tok kap kun-ông ê bīn-chêng ,  lâi chòe kan-chèng tī in kap gōa-pang lâng , 19 Nā-sī lín siū sàng-kau ê sî ,  bo̍h-tit khòa-lū beh cháiⁿ-iūⁿ kóng ,  á-sī kóng sím-mi̍h ōe ;  in-ūi só͘ tio̍h kóng ê ,  beh tī hit sî siúⁿ-sù lín , 20 In-ūi m̄ sī lín ka-kī kóng ,  sī lín ê Pē ê Sîn tiàm-tī lín teh kóng , 21 Hiaⁿ-tī beh chiong hiaⁿ-tī sàng-kau khì sí ,  pē khoán-thāi kiáⁿ ia̍h án-ni ;  kiáⁿ-jî beh khí-lâi kong-kek pē-bú ,  hō͘ in sí , 22 Ia̍h lín in-ūi góa ê miâ beh hō͘ chèng lâng oàn-hūn ,  to̍k-to̍k thun-lún kàu lō͘-bé ê ,  i beh tit-tio̍h kiù , 23 Tī chit ê siâⁿ khún-tio̍k lín ,  tio̍h cháu kàu hit siâⁿ ;  góa si̍t-chāi kā lín kóng ,  Í-sek-lia̍t chiah ê siâⁿ ,  lín kiâⁿ bē thàng ,  Jîn-chú chiū kàu , 24 Ha̍k-seng bōe pôaⁿ-kè sian-siⁿ ,  lô͘-po̍k bōe pôaⁿ-kè chú-lâng , 25 Ha̍k-seng chhin-chhiūⁿ sian-siⁿ ,  lô͘-po̍k chhin-chhiūⁿ chú-lâng ,  chiū kàu-gia̍h ,  Lâng kì-jiân kiò ke-chú chòe Pia̍t-se-pok ,  hô-hòng kiò i ke-lāi ê lâng , 26 Só͘-í bo̍h-tit kiaⁿ in ;  in-ūi bô ū khàm-ba̍t āu-lâi bô lō͘-chhut ê sū ;  ia̍h bô ū ún-ba̍t āu-lâi bô hō͘ lâng chai ê , 27 Góa tī àm-tiong kā lín kóng ê ,  lín tio̍h tī kng-bêng ê só͘-chāi kóng-chhut ;  àⁿ tī hī-khang kā lín kóng ê ,  tio̍h tī chhù-téng thoân i , 28 Hiah ê hāi-sí sin-khu ,  bōe hāi-sí lêng-hûn ê ,  bo̍h-tit kiaⁿ in ;  to̍k-to̍k hit-ê ōe bia̍t lêng-hûn kap sin-khu tī tē-ge̍k ê ,  khah tio̍h kiaⁿ , 29 Nn̄g chiah chhek-chiáu-á kiám m̄ sī bōe chi̍t hun gûn mah? nā m̄ sī lín ê Pē ū chún ,  chi̍t chiah ia̍h bōe ka-la̍uh tōe ; 30 chiū lín ê thâu-mn̂g ia̍h lóng kè-sǹg , 31 Só͘-í lín bo̍h-tit kiaⁿ ;  lín pí chōe-chōe chhek-chiáu-á khah kùi-khì , 32 Só͘-í kìⁿ-nā tī lâng ê bīn-chêng jīn góa ê ,  góa ia̍h tī góa tī thiⁿ-ni̍h ê Pē ê bīn-chêng beh jīn i , 33 Kìⁿ-nā tī lâng ê bīn-chêng m̄ jīn góa ê ,  góa ia̍h tī góa tī thiⁿ-ni̍h ê Pē ê bīn-chêng beh m̄ jīn i , 34 Bo̍h-tit phah-sǹg góa lâi sī beh hō͘ tōe-chiūⁿ hô-pêng ;  góa lâi m̄ sī beh hō͘ i hô-pêng ,  chiū-sī hiat-lo̍h to-kiàm , 35 In-ūi góa lâi ,  sī hō͘ kiáⁿ kap i ê lāu-pē choa̍t-chêng ,  cha-bó͘-kiáⁿ kap i ê lāu-bú ,  sim-pū kap i ê ta-ke ,  ia̍h beh án-ni , 36 Koh lâng ê tùi-te̍k chiū-sī i ka-kī ke-lāi ê lâng , 37 Thiàⁿ pē-bú khah kè-thâu tī thiàⁿ góa ê ,  bōe kham-tit tī góa ;  thiàⁿ kiáⁿ cha-bó͘-kiáⁿ khah kè-thâu tī thiàⁿ góa ê ,  bōe kham-tit tī góa ; 38 m̄ pē ka-kī ê si̍p-jī-kè lâi tè tī góa ê āu-bīn ê ,  ia̍h bōe kham-tit tī góa , 39 Tit-tio̍h i ê sìⁿ-miā ê lâng ,  beh sit-lo̍h i ;  ūi-tio̍h góa sit-lo̍h i ê sìⁿ-miā ê lâng ,  beh tit-tio̍h i , 40 Chiap-la̍p lín ê ,  chiū-sī chiap-la̍p góa ;  chiap-la̍p góa ê ,  chiū-sī chiap-la̍p chhe góa ê , 41 Ūi-tio̍h sian-ti ê miâ lâi chiap-la̍p sian-ti ê ,  beh tit-tio̍h sian-ti ê siúⁿ ;  ūi-tio̍h gī lâng ê miâ lâi chiap-la̍p gī lâng ê ,  beh tit-tio̍h gī lâng ê siúⁿ , 42 Kìⁿ-nā ūi-tio̍h ha̍k-seng ê miâ ,  kan-ta ēng chi̍t poe léng-chúi hō͘ chiah ê sòe-kiáⁿ ê chi̍t ê lim ê ,  góa si̍t-chāi kā lín kóng ,  i koat-toàn bōe sit-lo̍h i ê siúⁿ , 
