1 Tng hit ji̍t ,  Iâ-so͘ tùi chhù-lāi chhut-khì ,  chē tī hái-piⁿ , 2 Ū chōe-chōe tīn ê lâng chū-chi̍p chiū-kūn I ,  tì-kàu I chiūⁿ chûn lâi chē ,  kui tīn ê lâng lóng khiā tī hōaⁿ-ni̍h , 3 Chiū ēng chōe-chōe hāng siat phì-jū kā in kóng , Lí khòaⁿ ,  ū iā chéng ê chhut-khì iā chéng ; 4 iā ê sî ,  ū-ê ka-la̍uh tī lō͘-piⁿ ,  pe-chiáu kàu ,  it-chīn chia̍h i ; 5 ū-ê ka-la̍uh tī chio̍h-keh ê tōe ,  thô͘ chhián ê ūi ;  in-ūi thô͘ bô chhim ,  chiū hoat chin kín ; 6 nā-sī ji̍t chhut pha̍k i ;  in-ūi bô kun ,  chiū ko͘-tâ , 7 Ia̍h ū-ê ka-la̍uh tī chhì-á-lāi ,  chhì-á hoat-khí jia-pè i ; 8 ū-ê ka-la̍uh tī hó ê thó͘-tōe ,  kiat-si̍t ,  ū-ê pah pē ,  ū-ê la̍k-cha̍p pē ,  ū-ê saⁿ-cha̍p pē , 9 Ū hī-khang ê ,  tio̍h thiaⁿ , 10 Ha̍k-seng chiū-kūn I kóng ,  Lí ēng phì-jū kā in kóng sī cháiⁿ-iūⁿ?11 I ìn kóng ,  Thian-kok ê ò-biāu hō͘ lín chai ,  ia̍h bô hō͘ in , 12 In-ūi kìⁿ-nā ū ê ,  beh hō͘ i ,  chiū i ū chhun ;  bô ê ,  liân i só͘ ū ê ia̍h beh chhiúⁿ i , 13 Só͘-í góa ēng phì-jū kā in kóng ;  in-ūi in khòaⁿ ,  ia̍h khòaⁿ bô kìⁿ ;  thiaⁿ ,  ia̍h thiaⁿ bô hiān ,  ia̍h bô hiáu-ngō͘ , 14 Í-sài-a só͘ chhàm-gú ê ,  sī èng-giām tī in ,  kóng , 	Lín thiaⁿ sī beh thiaⁿ ,  nā-sī koat-toàn bô hiáu-ngō͘ ; 	Lín khòaⁿ sī beh khòaⁿ ,  nā-sī koat-toàn khòaⁿ bô kìⁿ ; 15 In-ūi chit ê peh-sìⁿ sim tūn ,  Hī-khang tāng , 	In ê ba̍k-chiu pàng khoeh ; 	Kiaⁿ-liáu in ēng ba̍k-chiu khòaⁿ-kìⁿ , 	Ēng hī-khang thiaⁿ-kìⁿ , 	Ēng sim hiáu-ngō͘ , 	Lâi oa̍t-lìn-tńg , 	Góa chiū i-hó in , 16 Nā-sī lín ê ba̍k-chiu ū hok-khì ,  in-ūi in khòaⁿ-kìⁿ ;  lín ê hī-khang ū hok-khì ,  in-ūi in thiaⁿ-kìⁿ , 17 In-ūi góa si̍t-chāi kā lín kóng ,  Chêng ū chōe-chōe sian-ti kap gī lâng ,  ài khòaⁿ lín só͘ khòaⁿ-kìⁿ ê ,  ia̍h bô khòaⁿ-kìⁿ ;  ài thiaⁿ lín só͘ thiaⁿ-kìⁿ ê ,  ia̍h bô thiaⁿ-kìⁿ , 18 Taⁿ chit-ê iā chéng-chí ê ê phì-jū ,  lín tio̍h thiaⁿ , 19 Kìⁿ-nā thiaⁿ thian-kok ê tō-lí iā bô hiáu-ngō͘ ê ,  hit ê pháiⁿ-ê chiū kàu ,  chiong só͘ iā tī i ê sim ê chhiúⁿ-khì ;  che sī iā tī lō͘-piⁿ ê , 20 Iā tī chio̍h-keh ê tōe ê ,  che sī lâng thiaⁿ tō-lí ,  liâm-piⁿ hoaⁿ-hí sêng-siū i ; 21 chóng-sī lāi-bīn bô kun ,  put-kò sī chiām-sî nā-tiāⁿ ;  kàu ūi-tio̍h tō-lí tú-tio̍h ū hoān-lān khún-tio̍k liâm-piⁿ tio̍h-tak , 22 Iā tī chhì-á-lāi ê ,  che sī lâng thiaⁿ tō-lí ,  ia̍h sè-kan ê khòa-lū ,  chîⁿ-châi ê bê-he̍k ,  jia-pè hit ê tō-lí ,  chiū bô kiat-si̍t , 23 Iā tī hó thó͘-tōe ê ,  che sī lâng thiaⁿ tō-lí lâi hiáu-ngō͘ ,  i si̍t-chāi kiat-si̍t ;  só͘ kiat ê ,  ū-ê pah pē ,  ū-ê la̍k-cha̍p pē ,  ū-ê saⁿ-cha̍p pē , 24 Koh siat phì-jū tùi in kóng ,  Thian-kok chhin-chhiūⁿ lâng iā hó chéng-chí tī i ê hn̂g ; 25 lâng khùn ê sî ,  i ê kiû-siû lâi ,  iā phōe tī be̍h tiong ,  chiū khì , 26 Kàu be̍h hoat-khí-lâi ,  sòa kiat sūi ê sî ,  phōe ia̍h chhut-hiān , 27 Ke-chú ê lô͘-po̍k lâi kā i kóng ,  Thâu-ke ah ,  lí kiám m̄ sī iā hó chéng-chí tī lí ê hn̂g mah? tùi tá-lo̍h ū phōe?28 I kā in kóng ,  Che chiū-sī kiû-siû chòe ê ,  Lô͘-po̍k kā i kóng ,  Lí ài goán khì khau i mah?29 I chiū kóng ,  Bô ,  kiaⁿ-liáu lín khau phōe ,  liân be̍h sòa pu̍ih-khí-lâi , 30 Iông-ún nn̄g hāng pîⁿ-pîⁿ tōa châng ,  thèng-hāu siu-koah ;  kàu siu-koah ê sî ,  góa beh kā koah-ê kóng ,  Tāi-seng khioh hiah ê phōe ,  hâ kui pé thang sio i ;  to̍k-to̍k be̍h tio̍h siu-ji̍p góa ê chhek-chhng , 31 Koh siat phì-jū tùi in kóng ,  Thian-kok chhin-chhiūⁿ chi̍t lia̍p kòa-chhài chí ,  lâng the̍h khì iā tī i ê hn̂g ; 32 chit-ê sī pah hāng chéng-chí ê tē it sòe ;  kàu i tōa châng ,  sī khah tōa lóng-chóng ê chhài-soe ,  sòa chiâⁿ chòe chhiū ,  tì-kàu khong-tiong ê chiáu lâi hioh tī i ê ki , 33 Koh ēng phì-jū kā in kóng ,  Thian-kok chhin-chhiūⁿ kàⁿ ,  hū-jîn-lâng the̍h khì khǹg tī saⁿ táu mī-hún ê lāi-bīn ,  kàu lóng hoat kàⁿ , 34 Chiah-ê lóng sī Iâ-so͘ ēng phì-jū kā chèng lâng kóng ;  nā m̄ sī ēng phì-jū ,  chiū bô só͘ kā in kóng ; 35 lâi èng-giām chá thok sian-ti só͘ kóng ê ,  kóng , 	Góa beh khui chhùi siat phì-jū , 	Chhián-bêng chhòng-chō sè-kan í-lâi só͘ ún-ba̍t ê , 36 Hit sî Iâ-so͘ hō͘ chèng lâng sì-sòaⁿ ,  chiah ji̍p chhù ;  I ê ha̍k-seng chiū-kūn I kóng ,  Hn̂g ê phōe-á ê phì-jū ,  kā goán kóe-bêng , 37 I ìn kóng ,  Iā hó chéng-chí ê sī Jîn-chú ;  hn̂g chiū-sī sè-kan ; 38 hó chéng-chí ê chiū-sī thian-kok ê kiáⁿ ;  phōe ,  chiū-sī pháiⁿ-ê ê kiáⁿ ; 39 iā phōe ê kiû-siû ,  chiū-sī Mô͘-kúi ;  siu-koah ê sî ,  sī sè-kài ê lō͘-bé ;  koah ê ,  chiū-sī thiⁿ-sài , 40 Só͘-í chhin-chhiūⁿ khioh phōe-á lâi ēng hé sio ;  tī sè-kài ê lō͘-bé ia̍h beh án-ni , 41 Jîn-chú beh chhe I ê thiⁿ-sài tùi I ê kok-lāi siu-si̍p kìⁿ-nā hō͘ lâng tio̍h-tak ê ,  kap chòe put-hoat ê ; 42 hiat in tī hé-lô͘ ,  tī hia beh ū thî-khàu kā-gê chhiat-chhí , 43 Hit sî gī lâng beh hoat-chhut kng chhin-chhiūⁿ ji̍t ,  tī in ê Pē ê kok ,  Ū hī-khang ê tio̍h thiaⁿ , 44 Thian-kok chhin-chhiūⁿ pó-pòe khǹg tī hn̂g-ni̍h ;  lâng tú-tio̍h chiū khǹg-ba̍t i ;  in-ūi hoaⁿ-hí chiah khì bōe it-chhè só͘ ū ê ,  lâi bóe hit khu hn̂g , 45 Koh thian-kok chhin-chhiūⁿ seng-lí lâng chhē hó ê chu ; 46 tú-tio̍h chi̍t lia̍p put-chí ta̍t chîⁿ ê ,  chiū khì bōe it-chhè só͘ ū ê lâi bóe i , 47 Koh thian-kok chhin-chhiūⁿ bāng pha tī hái-ni̍h ,  chū-chi̍p ta̍k lūi ê chúi-cho̍k ; 48 í-keng móa ,  chiū thoa chiūⁿ phiâⁿ ;  chē-teh ,  khioh hó ê ji̍p khì-kū ,  m̄ hó ê hiat-ka̍k tī gōa-bīn , 49 Sè-kài ê lō͘-bé ,  ia̍h beh án-ni ;  chiah ê thiⁿ-sài beh chhut-lâi ,  tùi gī lâng ê tiong-kan lâi hun-piat pháiⁿ lâng ; 50 hiat in tī hé-lô͘ ,  tī hia beh ū thî-khàu kā-gê chhiat-chhí , 51 Chiah-ê lín lóng ōe hiáu-tit bōe? In kóng ,  Ōe , 52 I kā in kóng ,  Só͘-í kìⁿ-nā keng-ha̍k-sū chòe thian-kok ê ha̍k-seng ê ,  sī chhin-chhiūⁿ ke-chú tùi i ê khò͘-pâng the̍h-chhut sin kū ê mi̍h ê , 53 Iâ-so͘ í-keng kóng chiah ê phì-jū bêng-pe̍k ,  chiū lī-khui hia , 54 Kàu I ê pún hiuⁿ ,  tī in ê hōe-tn̂g kà-sī in ;  tì-kàu in gông-ngia̍h kóng ,  Chit lâng tùi tá-lo̍h tit-tio̍h chit ê tì-hūi ,  kap chiah ê koân-lêng ah?55 Chit-ê kiám m̄ sī ba̍k-chhiūⁿ ê kiáⁿ mah? I ê lāu-bú kiám m̄ sī kiò chòe Má-lī-a ,  I ê hiaⁿ-tī Ngá-kok ,  Iok-sek ,  Se-bûn ,  Iû-tāi mah?56 I ê chí-bē kiám bô lóng kap lán tī chia mah? Án-ni chit lâng tùi tá-lo̍h tit-tio̍h chiah-ê it-chhè ah?57 In chiū iàm-chiān I ,  Nā-sī Iâ-so͘ kā in kóng ,  Sian-ti lâng tī pún hiuⁿ pún ke í-gōa ,  bô m̄ chun-kùi , 58 Iâ-so͘ tī hia bô kiâⁿ chōe-chōe koân-lêng ,  in-ūi in bô sìn I , 
