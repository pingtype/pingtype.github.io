1 Iâ-so͘ hoan-hù I cha̍p-jī ê ha̍k-seng bêng-pe̍k ,  chiū lī-khui hia ,  beh tī in hiah ê siâⁿ kà-sī lâng kap thoân-tō , 2 Iok-hān tī kaⁿ-ni̍h thiaⁿ-kìⁿ Ki-tok só͘ kiâⁿ ê sū ;  chiū chhe ha̍k-seng mn̄g I kóng , 3 Só͘ beh lâi ê ,  sī lí mah? á-sī goán tio̍h ǹg-bāng pa̍t lâng ah?4 Iâ-so͘ ìn kóng ,  Lín tio̍h khì ,  chiong lín só͘ thiaⁿ-kìⁿ só͘ khòaⁿ-kìⁿ ê ,  kā Iok-hān kóng ; 5 chiū-sī chhiⁿ-mî ê khòaⁿ-kìⁿ ,  pái-kha ê kiâⁿ ,  thái-ko ê chheng-khì ,  chhàu-hī-lâng ê thiaⁿ-kìⁿ ,  sí ê lâng koh-oa̍h ,  sòng-hiong lâng tit-tio̍h thiaⁿ hok-im , 6 Kìⁿ-nā bô tī góa lâi tio̍h-tak ê ,  ū hok-khì , 7 In khì ê sî ,  Iâ-so͘ chiah thê-khí Iok-hān ,  kā chèng lâng kóng ,  Lín chêng chhut-khì khòng-iá ,  beh khòaⁿ sím-mi̍h? Sī lô͘-tek hō͘ hong chhe tín-tāng mah?8 Lín chhut-khì ài khòaⁿ sím-mi̍h? Sī lâng chhēng iù-nńg ê i-chiûⁿ mah? Lí khòaⁿ ,  chhēng iù-nńg ê sī tī ông-kiong , 9 Nā-sī án-ni lín chhut-khì beh siáⁿ-sū? Sī beh khòaⁿ sian-ti mah? Sī lah ,  Góa kā lín kóng ,  i sī iáu khah iâⁿ-kè sian-ti , 10 Chit lâng chiū-sī keng-ni̍h só͘ chí ê ,  kóng , 	Góa chhe góa ê sù-chiá tī lí ê bīn-chêng ; 	I beh tī lí ê thâu-chêng pī-pān lí ê lō͘ , 11 Góa si̍t-chāi kā lín kóng ,  Hū-jîn-lâng só͘ siⁿ ê ,  chiông-tiong bē ū heng-khí khah tōa tī kiâⁿ sóe-lé ê Iok-hān ;  chóng-sī tī thian-kok ê bî-sòe ê ,  iáu khah tōa i , 12 Tùi kiâⁿ sóe-lé Iok-hān ê sî-ji̍t kàu taⁿ ,  thian-kok hō͘ lâng kiông-kiông chhú ,  kiông ê lâng ēng la̍t chhú i , 13 In-ūi chèng sian-ti kap lu̍t-hoat ū chhàm-gú kàu Iok-hān ê sî , 14 Lín nā kam-goān sêng-siū ,  chit lâng chiū-sī teh-beh lâi ê Í-lī-a , 15 Ū hī-khang thang thiaⁿ ê ,  tio̍h thiaⁿ , 16 Chit sè-tāi góa beh ēng sím-mi̍h lâi pí-phēng i? Sī chhin-chhiūⁿ gín-ná chē tī koe-chhī-ni̍h ,  lâi kiò in ê tâng-phōaⁿ kóng , 17 Goán tùi lín pûn ta̍t-á ,  lín bô thiàu-bú ;  goán bat pi-ai ,  lín bô tûi heng , 18 In-ūi Iok-hān lâi ,  bô chia̍h bô lim ;  lâng chiū kóng ,  I hoān-tio̍h kúi , 19 Jîn-chú lâi ia̍h chia̍h ia̍h lim ;  lâng chiū kóng ,  I sī tham-chia̍h hò͘ⁿ-chiú ê lâng ,  thiu-hiòng kap pháiⁿ lâng ê pêng-iú ,  Nā-sī Tì-hūi tùi i ê só͘ kiâⁿ hián-bêng i sī tio̍h , 20 Iâ-so͘ bat tī hiah ê siâⁿ kiâⁿ chōe-chōe koân-lêng ,  in-ūi in lóng bô hoán-hóe ,  hit sî chiah chek-pī in kóng , 21 Ko-lia̍p-sìn ah ,  lí ū chai-ē! Pek-sài-tāi ah ,  lí ū chai-ē! in-ūi tī lín tiong-kan só͘ kiâⁿ chiah ê koân-lêng ,  nā ū kiâⁿ tī Chhui-lô kap Se-tùn ,  in chiū chá-chá chhēng môa saⁿ sám hé-hu lâi hoán-hóe , 22 Nā-sī góa kā lín kóng ,  tng sím-phòaⁿ ê ji̍t ,  Chhui-lô kap Se-tùn pí lín iáu khah khoài tam-tng , 23 Ka-pek-lông ah ,  lí kiám ōe tit-tio̍h kú-khí kàu thiⁿ mah? lí beh tūi-lo̍h im-hú ;  in-ūi tī lí ê tiong-kan só͘ kiâⁿ chiah ê koân-lêng ,  nā ū kiâⁿ tī Só͘-to-má ,  chiū kàu kin-á-ji̍t i iáu tī-teh , 24 Nā-sī góa kā lín kóng ,  tng sím-phòaⁿ ê ji̍t ,  Só͘-to-má ê tōe-hng pí lí khah khoài tam-tng , 25 Tng hit sî Iâ-so͘ ìn kóng ,  Pē ah ,  thiⁿ tōe ê Chú ,  góa o-ló lí ,  in-ūi lí chiong chiah ê sū ,  tùi tì-hūi chhang-miâ ê ū ún-ba̍t i ,  tùi sòe-kiáⁿ ū hián-bêng i ; 26 Pē ah ,  sī lah ;  in-ūi lí khòaⁿ án-ni chòe hoaⁿ-hí , 27 Bān-hāng-ū tùi góa ê Pē kau-hù góa ,  Pē í-gōa bô chi̍t-ê bat Kiáⁿ ;  Kiáⁿ kap Kiáⁿ só͘ ài beh chí-sī ê í-gōa ,  bô chi̍t-ê bat Pē , 28 Lín kìⁿ-nā tio̍h-bôa taⁿ tāng-tàⁿ ê ,  tio̍h chiū-kūn góa ;  góa beh hō͘ lín an-hioh , 29 Góa sim-lāi un-jiû khiam-sùn ;  lín pē góa ê taⁿ ,  lâi tùi góa o̍h ,  chiū lín ê sim-sîn ōe tit-tio̍h an-hioh , 30 In-ūi góa ê taⁿ sī khoài ,  góa ê tàⁿ sī khin , 
