1 Iâ-lō͘-pa-le̍k chiū-sī Ki-tiân ,  i kap it-chhè tè i ê lâng ,  chá-chá khí-lâi ,  tī Hap-lu̍t chúi-chôaⁿ-piⁿ chat-iâⁿ ;  Bí-tiân iâⁿ tī in pak--sì ê soaⁿ-kok ,  óa-kūn Mô͘-lī soaⁿ , 2 Iâ-hô-hoa tùi Ki-tiân kóng ,  Góa ēng Bí-tiân kau tī peh-sìⁿ ê chhiú ,  m̄-kú tè lí ê lâng siuⁿ-chōe ,  kiaⁿ-liáu Í-sek-lia̍t lâng tùi tī Góa lâi ka-kī khoa-kháu ,  kóng ,  Sī góa ka-kī ê chhiú kiù góa , 3 Taⁿ lí tio̍h soan-pò͘ hō͘ peh-sìⁿ thiaⁿ ,  kìⁿ-nā kiaⁿ-hiâⁿ lún-neh ê lâng ,  thang lī-khui Ki-lia̍t soaⁿ tò--khì ;  tùi án-ni peh-sìⁿ tiong ū nn̄g-bān nn̄g-chheng lâng tò--khì ;  iáu ū chhun chi̍t-bān , 4 Iâ-hô-hoa tùi Ki-tiân kóng ,  Lâng iáu-kú siuⁿ-chōe ;  lí tio̍h chhōa in lo̍h-khì kàu chúi-piⁿ ,  Góa beh tī-hia kā lí chhì in ;  kìⁿ-nā Góa kí sím-mi̍h lâng tùi lí kóng ,  Chit-lâng thang kap lí khì ,  hit-lâng chiū thang kap lí khì ;  Góa kí sím-mi̍h lâng kā lí kóng ,  Chit-lâng m̄-thang kap lí khì ,  hit-lâng chiū m̄-thang khì , 5 Ki-tiân chiū chhōa peh-sìⁿ lo̍h-khì kàu chúi-piⁿ ;  Iâ-hô-hoa tùi Ki-tiân kóng ,  Kìⁿ-nā ēng chi̍h nà chúi ,  chhin-chhiūⁿ káu teh nà ,  hit-lâng tio̍h hō͘ i lēng-gōa khiā-teh ,  kìⁿ-nā kūi--lo̍h-khì lim-chúi-ê ,  iā tio̍h hō͘ i lēng-gōa khiā-teh , 6 Ēng chhiú óa-chhùi lâi nà-chúi ê ,  ū saⁿ-pah lâng ;  kî-û hiah ê peh-sìⁿ lóng kūi--lo̍h-khì lim-chúi , 7 Iâ-hô-hoa kā Ki-tiân kóng ,  Góa beh ēng chiah ê nà-chúi ê saⁿ-pah lâng kiù lín ,  chiong Bí-tiân lâng kau tī lí ê chhiú ;  chèng peh-sìⁿ lóng thang tò--khì i ê só͘-chāi , 8 Peh-sìⁿ chhiú--nih chiū tòa kan-niû kap in ê sàu-kak ;  Ki-tiân chhe Í-sek-lia̍t chèng-lâng ta̍k-lâng tò-khì in ê pò͘-pîⁿ ;  chí-ū lâu chí saⁿ-pah lâng ;  Bí-tiân ê iâⁿ chat tī i ē-bīn ê soaⁿ-kok , 9 Siâng hit-mî Iâ-hô-hoa kā Ki-tiân kóng ,  Khí--lâi ,  lo̍h--khì kàu hit ê iâⁿ-pôaⁿ ,  in-ūi Góa í-keng chiong i kau tī lí ê chhiú , 10 Lí nā m̄-káⁿ lo̍h--khì ,  lí kap lí ê lô͘-po̍k Phó͘-la̍h tio̍h lo̍h--khì hit ê iâⁿ-pôaⁿ ; 11 lí beh thiaⁿ-kìⁿ in só͘ kóng ê ;  jiân-āu lí chiū ū tám-le̍k lo̍h--khì kàu iâⁿ-pôaⁿ ,  I chiū kap i ê lô͘-po̍k Phó͘-la̍h lo̍h--khì kàu iâⁿ-pôaⁿ ,  tòa kun-khì-ê ê piⁿ-á , 12 Bí-tiân lâng ,  A-má-le̍k lâng ,  kap tang-hng ê chèng-lâng ,  lóng tó tī soaⁿ-kok ,  chhin-chhiūⁿ chháu-meh hiah-chōe ;  in ê lo̍k-tô bōe-sǹg--tit ,  chōe chhin-chhiūⁿ hái-kîⁿ ê soa , 13 Ki-tiân í-keng kàu ,  ū lâng ēng bāng kā i ê tâng-phōaⁿ kóng ,  Góa bāng-kìⁿ chi̍t ê bāng ;  khòaⁿ ah ,  ū chi̍t ê tōa-be̍h-piáⁿ kō-ji̍p Bí-tiân ê iâⁿ ,  kàu chi̍t ê pò͘-pîⁿ ,  chhiong hō͘ i tó ,  hō͘ pò͘-pîⁿ péng-lìn-tńg ,  tó kàu pîⁿ-tōe , 14 I ê tâng-phōaⁿ ìn kóng ,  Che m̄-sī pa̍t-hāng ,  chiū-sī Í-sek-lia̍t lâng ,  Iok-a-si ê kiáⁿ Ki-tiân ê to ;  Siōng-tè í-keng chiong Bí-tiân kap i ê choân-kun kau tī i ê chhiú , 15 Ki-tiân thiaⁿ-kìⁿ chit ê bāng ê ōe ,  kap i ê kóe-seh ,  chiū kèng-pài Siōng-tè ;  tò--lâi kàu Í-sek-lia̍t ê iâⁿ-tiong ,  kóng ,  Khí-lâi ah ,  in-ūi Iâ-hô-hoa í-keng chiong Bí-tiân ê kun-tūi kau tī lín ê chhiú lah , 16 I chiū pun saⁿ-pah lâng chòe saⁿ-tūi ,  ēng sàu-kak kap khang-àng kau tī ta̍k-lâng ê chhiú ,  àng-lāi lóng khǹg hé-pé ; 17 kā in kóng ,  Lín tio̍h khòaⁿ góa ê iūⁿ lâi chòe ;  góa kàu hit ê iâⁿ-pôaⁿ-piⁿ ,  góa só͘-chòe-ê ,  lín iā tio̍h án-ni chòe , 18 Góa kap hiah ê kap góa tī-teh ê lâng pûn sàu-kak ê sî ,  lín iā tio̍h tī iâⁿ ê sì-ûi pûn sàu-kak ,  kóng ,  Ūi-tio̍h Iâ-hô-hoa iā ūi-tio̍h Ki-tiân , 19 Ki-tiân kap tè i ê chi̍t-pah lâng ,  tī saⁿ-kiⁿ-thâu ,  lâi kàu iâⁿ-piⁿ ;  hit-sî chiú-kiⁿ-ê tú-á ōaⁿ-pan ;  in chiū pûn sàu-kak ,  kòng-phòa chhiú--nih ê àng ; 20 saⁿ-tūi ê lâng chiū lóng pûn sàu-kak ,  kòng phòa àng ,  tò-chhiú kia̍h hé-pé ,  chiàⁿ-chhiú kia̍h sàu-kak ,  lâi pûn ,  hoah kóng ,  Iâ-hô-hoa kap Ki-tiân ê to , 21 In tī iâⁿ ê sì-ûi ta̍k-ê khiā ka-kī ê ūi ;  choân-iâⁿ ê lâng lóng cháu ;  hoah-hiàm hō͘ in tô-cháu , 22 Pûn saⁿ-pah ki sàu-kak ê sî ,  Iâ-hô-hoa hō͘ choân-iâⁿ ê lâng ta̍k-ê ēng to saⁿ-thâi ;  kun-tūi cháu kàu Se-lī-la̍h ê Pek-hap-sī-tha ,  koh kàu A-pek-bí-hô-la̍h ê kài ,  kūn tī Tha-pa , 23 Í-sek-lia̍t lâng chiū tùi Ná-hut-tha-lī ,  A-siat ,  kap Má-ná-se chū-chi̍p ,  lâi tui-kóaⁿ Bí-tiân , 24 Ki-tiân chhe lâng piàn-kiâⁿ Í-hoat-liân ê soaⁿ-tōe ,  kóng ,  Lín lo̍h-lâi kong-kek Bí-tiân ,  thàn in bē kàu ,  pé-siú hiah ê tō͘-thâu ,  ti̍t-kàu Pek-pa-la̍h ,  chiū-sī Iok-tàn ,  Tùi án-ni Í-hoat-liân ê chèng-lâng chū-chi̍p ,  pé-siú hiah ê tō͘-thâu ,  ti̍t-kàu Pek-pa-la̍h ,  chiū-sī Iok-tàn ; 25 iā lia̍h-tio̍h Bí-tiân nn̄g ê siú-léng ,  Gô-li̍p kap Se-i-pek ;  thâi-sí Gô-li̍p tī Gô-li̍p ê chio̍h-pôaⁿ ,  thâi-sí Se-i-pek tī Se-i-pek ê chiú-khut hia ;  koh tui-kóaⁿ Bí-tiân lâng ;  tòa Gô-li̍p kap Se-i-pek ê thâu-khak kàu Iok-tàn hit-pêng ,  Ki-tiân hia , 
