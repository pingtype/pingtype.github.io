1 Í-hut sí-liáu ,  Í-sek-lia̍t lâng koh kiâⁿ Iâ-hô-hoa só͘ khòaⁿ-chòe pháiⁿ ê sū , 2 Iâ-hô-hoa bōe in tī Ka-lâm ông Iâ-pin ê chhiú ,  chiū-sī tī Hā-só chòe-ông-ê ;  i ê kun-tiúⁿ sī Se-se-la̍h ,  i khiā-khí tī gōa-pang lâng ê Hā-lô-siat , 3 Iâ-pin ông ū thih-chhia káu-pah tiuⁿ ;  i tōa-tōa khi-ap Í-sek-lia̍t lâng jī-cha̍p nî ;  Í-sek-lia̍t lâng chiū kiû-kiò Iâ-hô-hoa , 4 Hit-sî ū chi̍t ê lú sian-ti miâ kiò Tí-pho-la̍h ,  sī La̍h-pí-to ê bó͘ ,  i chòe Í-sek-lia̍t ê sū-su , 5 I khiā-khí tī Í-hoat-liân soaⁿ-tōe ,  La̍h-má kap Pek-te̍k-lī ê tiong-kan ,  tī Tí-pho-la̍h ê chó-chhiū-kha ;  Í-sek-lia̍t lâng lóng chiūⁿ-khì i hia ,  siū i phòaⁿ-toàn , 6 I chhe lâng kiò A-pí-lô-am ê kiáⁿ Pa-la̍h tùi Ná-hut-tha-lī ê Ki-te-su lâi ,  tùi i kóng ,  Iâ-hô-hoa Í-sek-lia̍t ê Siōng-tè kiám-m̄-sī bēng-lēng kóng ,  Lí tio̍h khì Tha-po̍k soaⁿ ,  chhōa Ná-hut-tha-lī kap Se-pò͘-lûn lâng chi̍t-bān kap lí khì?7 Góa beh hō͘ Iâ-pin ê kun-tiúⁿ Se-se-la̍h kap i ê chhia ,  i ê choân-kun ,  kàu Ki-sūn hô lí hia ;  Góa beh chiong i kau tī lí ê chhiú , 8 Pa-la̍h kā i kóng ,  Lí nā kap góa khì ,  góa chiū beh khì ;  lí nā m̄ kap góa khì ,  góa chiū m̄ khì , 9 I kóng ,  Góa tek-khak beh kap lí khì ;  chóng-sī lí tī só͘ kiâⁿ ê lō͘ ;  bōe tit-tio̍h êng-hián ;  in-ūi Iâ-hô-hoa beh bōe Se-se-la̍h tī hū-jîn-lâng ê chhiú ,  Tí-pho-la̍h chiū khí-lâi ,  kap Pa-la̍h saⁿ-kap khì Ki-te-su , 10 Pa-la̍h chiū chio-chi̍p Se-pò͘-lûn lâng kap Ná-hut-tha-lī lâng kàu Ki-te-su ;  tè i chiūⁿ-khì-ê ū chi̍t-bān lâng ,  Tí-pho-la̍h iā kap i chiūⁿ-khì , 11 Ki-nî lâng Hi-pek bat lī-khui Ki-nî lâng ,  chiū-sī Mô͘-se ê gōa-chhek Hô-pa ê hō͘-è ;  chiū tah pò͘-pîⁿ tī Sat-ná-im ê siōng-chhiū-piⁿ ,  chiū-sī óa-kūn Ki-te-su ê , 12 Ū lâng kā Se-se-la̍h kóng ,  A-pí-lô-am ê kiáⁿ Pa-la̍h í-keng chiūⁿ-khì Tha-po̍k soaⁿ , 13 Se-se-la̍h chiū chū-chi̍p i lóng-chóng ê chhia ,  chiū-sī thih-chhia káu-pah tiuⁿ ,  kap tè i ê choân-kun ,  tùi gōa-pang ê Hā-lô-siat ,  kàu Ki-sūn hô , 14 Tí-pho-la̍h tùi Pa-la̍h kóng ,  Khí-lâi ,  kin-á-ji̍t chiū-sī Iâ-hô-hoa chiong Se-se-la̍h kau tī lí ê chhiú ê ji̍t ;  Iâ-hô-hoa kiám bô tī lí ê thâu-chêng kiâⁿ mah? Tùi án-ni Pa-la̍h tùi Tha-po̍k soaⁿ lo̍h-lâi ;  tè i ê ū chi̍t-bān lâng , 15 Iâ-hô-hoa ēng to phah-loān Se-se-la̍h kap i só͘ ū ê chhia ,  i ê choân-kun ,  tī Pa-la̍h ê bīn-chêng ;  Se-se-la̍h lo̍h-chhia pō͘-kiâⁿ tô-cháu , 16 Chóng-sī Pa-la̍h tui-jip hiah ê chhia kap kun-tūi ,  kàu gōa-pang ê Hā-lô-siat ;  Se-se-la̍h ê choân-kun lóng tó tī to-ē ,  bô lâu chi̍t ê lâng , 17 Chí-ū Se-se-la̍h pō͘-kiâⁿ tô-cháu ,  kàu Ki-nî lâng Hi-pek ê bó͘ Ngá-ek ê pò͘-pîⁿ ;  in-ūi Hā-só ông Iâ-pin kap Ki-nî lâng Hi-pek ê ke hô-hó , 18 Ngá-ek chhut-lâi ngiâ-chih Se-se-la̍h ,  kā i kóng ,  Góa ê chú ah ,  oat--ji̍p-lâi ,  chhiáⁿ lí oat-ji̍p góa chia ,  m̄-bián kiaⁿ ;  Se-se-la̍h chiū oat-ji̍p i ê pò͘-pîⁿ ,  Ngá-ek chiū ēng thán-á kā i kah--teh , 19 Se-se-la̍h kā i kóng ,  Góa chhùi-ta ,  chhiáⁿ lí ēng tām-po̍h chúi hō͘ góa lim ;  i chiū khui tóe lin ê phê-tē hō͘ i lim ;  iû-goân kā i kah--teh , 20 Se-se-la̍h koh kā i kóng ,  Lí khiā tī pò͘-pîⁿ mn̂g ,  nā ū lâng lâi mn̄g lí kóng ,  Ū lâng tī lí chia bô? lí chiū kā i kóng ,  Bô , 21 Se-se-la̍h ià-siān khùn lo̍h-bîn ;  Hi-pek ê bó͘ Ngá-ek the̍h pò͘-pîⁿ ê teng ,  chhiú kia̍h thûi-á ,  liam-liam-á kiâⁿ kàu i hia ,  ēng teng tùi i ê pìn-piⁿ tèng-ji̍p ,  thàu-kè thô͘-kha ;  i chiū sí , 22 Hit-sî Pa-la̍h tui-jip Se-se-la̍h ,  Ngá-ek chhut-lâi ngiâ-chih i kā i kóng ,  Lâi ah ,  góa ēng lí só͘ chhē ê lâng hō͘ lí khòaⁿ ;  i chiū ji̍p-khì ,  khòaⁿ ah ,  Se-se-la̍h í-keng sí ,  tó-teh ,  teng iáu-kú tī i ê pìn-piⁿ , 23 Án-ni hí chi̍t-ji̍t ,  Siōng-tè hō͘ Ka-lâm ông Iâ-pin khut-ho̍k tī Í-sek-lia̍t lâng ê bīn-chêng , 24 Tùi án-ni Í-sek-lia̍t lâng it-hoat ū sè-le̍k ,  khah-iâⁿ Ka-lâm ông Iâ-pin ,  kàu it-chīn bia̍t Ka-lâm ông Iâ-pin , 
