1 Chham-sun lo̍h-khì Têng-ná ,  tī Têng-ná khòaⁿ-kìⁿ chi̍t ê cha-bó͘-gín-ná ,  chiū-sī Hui-lī-sū lâng ê cha-bó͘-kiáⁿ , 2 Chham-sun chiūⁿ-khì kā i lāu-pē lāu-bú kóng ,  Góa tī Têng-ná khòaⁿ-kìⁿ chi̍t ê cha-bó͘-gín-ná ,  sī Hui-lī-sū lâng ê cha-bó͘-kiáⁿ ;  goān lín kā góa chhōa i lâi chòe-bó͘ , 3 I ê lāu-pē i ê lāu-bú kā i kóng ,  Tī lí hiaⁿ-tī tiong ê cha-bó͘-gín-ná ,  á-sī tī lán peh-sìⁿ tiong ,  kiám bô chi̍t ê cha-bó͘-gín-ná ,  tì-kàu lí khì tī bô siū kat-lé ê Hui-lī-sū lâng tiong chhōa-bó͘ ah? Chham-sun kā i ê lāu-pē kóng ,  Goān lí kā góa chhōa i ;  in-ūi i sī góa kah-ì ê , 4 Chóng-sī i ê lāu-pē i ê lāu-bú m̄-chai chit ê sū sī chhut tī Iâ-hô-hoa ;  in-ūi I chhē ki-hōe kong-kek Hui-lī-sū ,  Hit-sî Hui-lī-sū lâng koán-hat Í-sek-lia̍t , 5 Chham-sun kap i ê pē-bú lo̍h-khì Têng-ná ,  kàu Têng-ná ê phû-tô-hn̂g ;  tú-tn̄g ū chi̍t chiah sai-á-thûn háu lâi óa i , 6 Iâ-hô-hoa ê Sîn tōa-tōa lîm-kàu Chham-sun ,  i ê chhiú bô ke-si ,  iā thiah-li̍h i ,  chhin-chhiūⁿ thiah-li̍h soaⁿ-iûⁿ-á chi̍t-iūⁿ ;  i iā bô kā i ê pē-bú kóng i só͘ kiâⁿ ê sū , 7 I lo̍h-khì kap cha-bó͘-gín-ná kóng ōe ;  i sī Chham-sun só͘ kah-ì ê , 8 Koh ū hiah-kú ,  tò-tńg beh lâi chhōa i ,  oat tùi lō͘-piⁿ beh khòaⁿ sí ê sai ,  khòaⁿ-kìⁿ ū chi̍t siū phang kap bi̍t tī sai ê sin-si-lāi ; 9 chhiú the̍h bi̍t khì kiâⁿ ,  ná-kiâⁿ ná-chia̍h ;  kàu i ê pē-bú hia ,  chiū hō͘ in ,  in iā chia̍h ;  chóng-sī bô kā i kóng chit ê bi̍t sī tùi sai ê sin-si the̍h-lâi-ê , 10 I ê lāu-pē lo̍h-khì kàu cha-bó͘-gín-ná hia ;  Chham-sun tī-hia siat iân-sia̍h ;  in-ūi pêng-sò͘ siàu-liân lâng lóng ū chit hō ê hong-sio̍k , 11 In khòaⁿ-kìⁿ Chham-sun ,  chiū chhōa saⁿ-cha̍p ê phōaⁿ lâi pôe i , 12 Chham-sun kā in kóng ,  Góa taⁿ beh chhut chi̍t ê chhai hō͘ lín ;  lín tī iân-sia̍h ê chhit-ji̍t-lāi nā ōe chhai-chhut ì-sù lâi kā góa kóng ,  góa chiū beh hō͘ lín saⁿ-cha̍p niá ê iù-tōe saⁿ ,  saⁿ-cha̍p thò ê gōa-saⁿ ; 13 lín nā bōe-ōe kā góa kóng ,  lín chiū tio̍h hō͘ góa saⁿ-cha̍p niá ê iù-tōe saⁿ ,  saⁿ-cha̍p thò ê gōa-saⁿ ,  In kóng ,  Chhiáⁿ chhut lí ê chhai hō͘ goán thiaⁿ , 14 I chiū kā in kóng , 	Tùi chia̍h-ê chhut chia̍h-mi̍h ; 	Tùi kiông-ê chhut tiⁿ , In saⁿ-ji̍t kú chhai bōe chhut , 15 Kàu tē-chhit ji̍t ,  in kā Chham-sun ê bó͘ kóng ,  Lí tio̍h làu lí ê tiōng-hu ,  hō͘ i ēng chhai ê ì-sù kā goán kóng ,  bián-tit goán ēng hé sio lí kap lí ê lāu-pē ê chhù ;  lín chhiáⁿ goán lâi ,  sī beh chhiúⁿ goán á-m̄-sī?16 Chham-sun ê bó͘ thî-khàu tī i ê bīn-chêng kóng ,  Lí sī oàn-hūn góa ,  m̄-sī thiàⁿ góa ;  in-ūi lí chhut-chhai hō͘ góa pún-kok ê lâng ,  iā bô kā góa kóng-bêng ,  I ìn i kóng ,  Liân góa ê lāu-pē lāu-bú to͘ bô kā i kóng ,  kiám thang kā lí kóng mah?17 Tī iân-sia̍h ê chhit-ji̍t-lāi ,  i thî-khàu tī i ê tiōng-hu ê bīn-chêng ;  kàu tē-chhit ji̍t chiū kā i kóng ;  in-ūi i pek i chin-thiám ;  i ê bó͘ chiū kā i pún-kok ê lâng kóng , 18 Kàu tē-chhit ji̍t ,  ji̍t iáu-bē lo̍h ê tāi-seng ,  siâⁿ-lāi ê peh-sìⁿ kā Chham-sun kóng ,  Ū sím-mi̍h pí bi̍t khah-tiⁿ ah? ū sím-mi̍h pí sai khah-kiông ah? Chham-sun kā in kóng , 	Lín nā m̄-sī ēng góa ê gû-chéng-á lôe-chhân , 	Góa ê chhai chiū chhai-bōe-chhut , 19 Iâ-hô-hoa ê Sîn tōa-tōa lîm-kàu Chham-sun ,  i chiū lo̍h-khì kàu A-si̍t-ki-lûn ,  thâi-sí in tiong-kan saⁿ-cha̍p lâng ,  chhiúⁿ in ,  chiong hiah ê saⁿ hō͘ chhai-tio̍h ê lâng ,  Chham-sun tōa siū-khì ,  chiū chiūⁿ-khì in lāu-pē ê ke , 20 Chham-sun ê bó͘ chiū kè hō͘ i ê pôe-phōaⁿ ,  chiū-sī Chham-sun ēng chòe i ê pêng-iú ê , 
