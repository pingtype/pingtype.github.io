1 Hit-ji̍t Tí-pho-la̍h kap A-pí-lô-am ê kiáⁿ Pa-la̍h chhiùⁿ-koa kóng:2 In-ūi Í-sek-lia̍t tiong chòe-thâu-ê ,  chòe-thâu chhōa in , 	In-ūi peh-sìⁿ kam-goān hi-seng , 	Lín tio̍h o-ló Iâ-hô-hoa , 3 Lia̍t-ông ah ,  tio̍h thiaⁿ ,  chiah ê siú-léng tio̍h àⁿ hī-khang ; 	Góa ǹg Iâ-hô-hoa ,  góa beh gîm-si ; 	Góa beh chhiùⁿ-koa o-ló Iâ-hô-hoa Í-sek-lia̍t ê Siōng-tè , 4 Iâ-hô-hoa ah ,  Lí tùi Se-jíⁿ chhut , 	Tùi Í-tong tōe kiâⁿ--lâi ; 	Hit-sî tōe tín-tāng ,  thiⁿ teh tih ; 	Hûn iā tih chúi , 5 Chiah ê soaⁿ tī Iâ-hô-hoa ê bīn-chêng iô-choah , 	Chiū-sī chit ê Se-nái soaⁿ tī Iâ-hô-hoa Í-sek-lia̍t Siōng-tè ê bīn-chêng iô-choah , 6 Tī A-ná ê kiáⁿ San-ka ê sî , 	Koh tī Ngá-ek ê ji̍t ,  tōa-lō͘ bô lâng kiâⁿ ; 	Kiâⁿ-lō͘ ê lâng lóng sī oan sió-lō͘ , 7 Í-sek-lia̍t tiong bô thâu-lâng ,  lóng-chóng bô , 	Kàu góa Tī-pho-la̍h khí-lâi , 	Kàu góa khí-lâi tī Í-sek-lia̍t tiong chòe lāu-bú , 8 In kéng sin ê siōng-tè , 	Kau-chiàn chiū kàu in ê siâⁿ-mn̂g , 	Hit-sî Í-sek-lia̍t sì-bān lâng ê tiong-kan , 	Kiám ōe khòaⁿ-kìⁿ tîn-pâi kap chhiuⁿ mah?9 Góa ê sim ì-hiòng Í-sek-lia̍t hiah ê siat-li̍p lu̍t-hoat-ê , 	Peh-sìⁿ-tiong kam-goān hi-seng-ê ; 	Lín tio̍h o-ló Iâ-hô-hoa , 10 Khiâ pe̍h-lû ê , 	Chē siù-hoe thán-á ê , 	Kiâⁿ-lō͘ ê ,  lín lóng tio̍h pò-iông , 11 Tī chhiūⁿ-chúi ê só͘-chāi ,  lī-khui siā-chìⁿ ê lâng ê siaⁿ hn̄g-hn̄g , 	Tī-hia lâng beh kóng-khí Iâ-hô-hoa kong-gī ê só͘-kiâⁿ , 	Chiū-sī I tī-lí Í-sek-lia̍t kong-gī ê só͘ kiâⁿ , 	Hit-sî Iâ-hô-hoa ê peh-sìⁿ lo̍h-khì kàu siâⁿ-mn̂g , 12 Tí-pho-la̍h ah ,  chhíⁿ ah ,  chhíⁿ ah , 	Lí tio̍h chhíⁿ ,  tio̍h chhíⁿ ,  lâi chhiùⁿ-koa ; 	Pa-la̍h ah ,  lí tio̍h khí-lâi ,  A-pí-lô-am ê kiáⁿ ,  tio̍h lia̍h lí só͘ lia̍h ê khì , 13 Hit-sî só͘ chhun ê kùi-cho̍k ,  kap peh-sìⁿ saⁿ-kap lo̍h-lâi , 	Iâ-hô-hoa ūi góa lîm-kàu ,  kong-kek ióng-sū , 14 Ū tùi Í-hoat-liân lâi-ê ,  i ê kun-pún tī A-má-le̍k ; 	Piān-ngá-bín chham tī lí ê peh-sìⁿ-tiong kun-tè lí , 	Ū siat lu̍t-hoat--ê ,  tùi Má-kiat lo̍h-lâi ; 	Ū kia̍h-koáiⁿ tiám-sǹg peh-sìⁿ ê siàu-gia̍h--ê ,  tùi Se-pò͘-lûn lo̍h-lâi , 15 Í-sat-ka ê siú-léng ,  kap Tí-pho-la̍h saⁿ-kap lâi , 	Í-sat-ka kap Pa-la̍h chi̍t-iūⁿ , 	In tè i cháu-lo̍h pîⁿ-iûⁿ ; 	Tī Liû-piān ê khoe-piⁿ , 	Sim ū tōa-tōa chim-chiok gī-lūn , 16 Lí siáⁿ-sū chē tī iûⁿ-tiâu ê tiong-ng , 	Thiaⁿ kiò iûⁿ-kûn ê siaⁿ ah?17 Ki-lia̍t khiā-khí tī Iok-tàn hit-pêng ; 	Tàn siáⁿ-sū thêng tī chûn-nih?	A-siat chēng-chēng chē tī hái-piⁿ , 	Tiàm tī káng-lāi , 18 Se-pò͘-lûn sī piàⁿ-miā phe-sí ê peh-sìⁿ ; 	Kap Ná-hut-tha-lī tī chhân-iá koâiⁿ ê só͘-chāi ,  iā sī án-ni , 19 Lia̍t-ông lâi kau-chiàn ; 	Hit-sî Ka-lâm lia̍t-ông tī Bí-kiat-to chúi-piⁿ ê Tha-la̍h kau-chiàn , 	Chóng-sī bô chhiúⁿ-tio̍h gûn , 20 Ū tùi thiⁿ kau-chiàn ê , 	Chhiⁿ-sîn tùi in ê khúi-tō lâi kap Se-se-la̍h kau-chiàn , 21 Ki-sūn hô kā in lâu--khì , 	Ki-sūn hô chiū-sī kó͘-chá ê hô , 	Góa ê sîn ah ,  lí hùn-ióng chìn-chêng khì , 22 Bé-tôe kho̍k-kho̍k háu ,  sī in-ūi kín-kín cháu , 	Chiū-sī la̍t--ê ū kín-kín cháu , 23 Iâ-hô-hoa ê sù-chiá kóng ,  Tio̍h chiù-chó͘ Bí-lô-su , 	Tōa-tōa chiù-chó͘ kî-tiong khiā-khí ê peh-sìⁿ , 	In-ūi in bô lâi pang-chān Iâ-hô-hoa , 	Bô lâi pang-chān Iâ-hô-hoa tí-te̍k ióng-sū , 24 Ki-nî lâng Hi-pek ê bó͘ Ngá-ek , 	Pí hiah ê hū-jîn-lâng khah ū hok-khì , 	Pí khiā-khí pò͘-pîⁿ-lāi ê hū-jîn-lâng khah ū hok-khì , 25 Se-se-la̍h thó chúi ,  i chiū ēng lin hō͘ i , 	Ēng pó-pòe ê pôaⁿ phâng gû-lin-iû hō͘ i , 26 Ngá-ek chhun-chhiú kia̍h teng , 	Chiàⁿ-chhiú kia̍h chòe-kang-lâng ê thûi-á , 	Ēng thûi kòng Se-se-la̍h ,  tèng-kè i ê thâu-khak , 	Chha̍k lâi thàu-kè i ê pìn-piⁿ , 27 Tī i ê kha ê tiong-kan ,  Se-se-la̍h phak--lo̍h-khì , 	Chhih--lo̍h-khì ,  tó-teh , 	Tī i ê kha ê tiong-kan phak--lo̍h ,  chhih--lo̍h-khì ; 	Tī só͘ phak--lo̍h ê só͘-chāi ,  chhih--lo̍h-khì lâi sí , 28 Se-se-la̍h ê lāu-bú tùi thang-á khòaⁿ--chhut-khì , 	Tùi thang-á-chí--nih kiò kóng , 	Cháiⁿ-iūⁿ i ê chhia bān-bān lâi?	Cháiⁿ-iūⁿ i ê chhia-lûn hiah iân-chhiân ah?29 Kun-sûi i chhang-miâ chun-kùi ê hū-lú ìn i , 	I iā ka-kī ìn kóng , 30 Kiám bô só͘ tit-tio̍h mah? kiám bô pun só͘-chhiúⁿ ê mi̍h mah?	Ta̍k-lâng pun chi̍t nn̄g ê cha-bó͘-gín-ná ; 	Se-se-la̍h chiū pun só͘ chhiúⁿ chhái-sek ê saⁿ , 	Só͘ chhiúⁿ siù-hoe chhái-sek ê saⁿ , 	Nn̄g-bīn lóng sī chhái-sek siù-hoe ê ,  thang kòa tī ām-kún ,  chòe só͘ chhiúⁿ ê mi̍h , 31 Iâ-hô-hoa ah ,  goān Lí ê tùi-te̍k lóng chhin-chhiūⁿ án-ni bia̍t-bô ; 	Goān thiàⁿ I ê lâng chhin-chhiūⁿ ji̍t-chhut kng-nà-nà , 	Í-āu tōe-hng thài-pêng sì-cha̍p nî , 
