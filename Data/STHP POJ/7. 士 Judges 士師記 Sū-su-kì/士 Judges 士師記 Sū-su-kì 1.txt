1 Iok-su-a sí liáu-āu ,  Í-sek-lia̍t lâng mn̄g Iâ-hô-hoa kóng ,  Chī-chūi tio̍h chòe-thâu chiūⁿ-khì kā goán kong-kek Ka-lâm lâng ,  kap in kau-chiàn?2 Iâ-hô-hoa kóng ,  Iû-tāi tio̍h chiūⁿ-khì ;  khòaⁿ ah ,  Góa í-keng chiong hit ê tōe kau tī i ê chhiú , 3 Iû-tāi tùi i ê hiaⁿ Se-biān kóng ,  Chhiáⁿ lí kap góa chiūⁿ-khì kàu góa só͘ liam-tio̍h ê tōe ,  kap Ka-lâm lâng kau-chiàn ;  góa iā beh kap lí khì ,  kàu lí só͘ liam-tio̍h ê tōe ;  Se-biān chiū kap i khì , 4 Iû-tāi chiū chiūⁿ-khì ;  Iâ-hô-hoa chiong Ka-lâm lâng ,  kap Pí-lī-sé lâng ,  kau tī in ê chhiú ; 5 in tī Pí-sek phah-sí in chi̍t-bān lâng ;  koh tī Pí-sek tú-tio̍h A-to-nî-pí-sek ,  kap i kau-chiàn ;  thâi-iâⁿ Ka-lâm lâng kap Pí-lī-sé lâng , 6 A-to-nî-pí-sek tô-cháu ,  in tui-jip i ,  lia̍h-tio̍h i ,  chhò-tn̄g i ê chhiú i ê kha ê tōa-pō͘-bú , 7 A-to-nî-pí-sek kóng ,  Chêng ū chhit-cha̍p ê ông ,  chhiú kap kha ê tōa-pō͘-bú lóng chhò--khí-lâi ,  tī góa ê toh-kha khioh chia̍h-mi̍h ;  taⁿ Siōng-tè chiàu góa só͘-kiâⁿ-ê pò-èng góa ,  In tòa i kàu Iâ-lō͘-sat-léng ;  i chiū sí tī-hia , 8 Iû-tāi lâng kong-kek Iâ-lō͘-sat-léng ,  chhú i ,  ēng to thâi-sí in ,  koh pàng-hé sio siâⁿ ; 9 āu-lâi Iû-tāi lâng lo̍h-khì ,  kap tiàm tī soaⁿ-tōe ,  lâm--sì ê tōe ,  pîⁿ-iûⁿ ê tōe ê Ka-lâm lâng kau-chiàn , 10 Iû-tāi koh khì ,  phah hiah ê khiā-khí Hi-pek-lûn ê Ka-lâm lâng ,  thâi-sí Sī-su ,  A-hi-bān ,  That-mái ;  Hi-pek-lûn chêng miâ kiò Ki-lia̍t-a-pa , 11 I tùi-hia khì phah Tí-phek khiā-khí ê peh-sìⁿ ; 12 Tí-phek chêng miâ kiò Ki-lia̍t-se-hut ,  Ka-le̍k kóng ,  Nā ū lâng phah Ki-lia̍t-se-hut lâi chhú i ,  góa beh chiong góa ê cha-bó͘-kiáⁿ Ap-sat hō͘ i chòe-bó͘ , 13 Ka-le̍k ê sió-tī Ki-la̍p-su ê kiáⁿ Gô-tô-liap chhú i ;  i chiū chiong i ê cha-bó͘-kiáⁿ Ap-sat hō͘ i chòe-bó͘ , 14 Ap-sat kè-mn̂g ê sî khǹg tiōng-hu tùi in lāu-pē thó chi̍t khu chhân ;  Ap-sat tùi lû lo̍h--lâi ;  Ka-le̍k mn̄g i kóng ,  Lí beh sím-mi̍h ah?15 I tùi i kóng ,  Kiû lí sù-hok góa ;  lí í-keng an-tì góa tī lâm-hng ê tōe ,  kiû lí hō͘ góa chúi-chôaⁿ ,  Ka-le̍k chiū ēng téng ê chúi-chôaⁿ ,  ē ê chúi-chôaⁿ ,  hō͘ i , 16 Mô͘-se ê gōa-chhek sī Ki-nî lâng ,  i ê kiáⁿ-sun kap Iû-tāi ê kiáⁿ-sun tùi chó-chhiū siâⁿ saⁿ-kap chiūⁿ--khì ,  kàu A-la̍h-tek lâm--sì Iû-tāi ê khòng-iá ,  kap peh-sìⁿ saⁿ-kap khiā-khí , 17 Iû-tāi kap i ê hiaⁿ Se-biān saⁿ-kap khì ,  phah-sí khiā-khí tī Sé-hoat ê Ka-lâm lâng ,  it-chīn húi-bia̍t i ;  hit ê siâⁿ chiū miâ kiò Hô-jíⁿ-má , 18 Iû-tāi koh chhú Ka-sat kap i ê kéng-kài ,  A-si̍t-kî-lûn kap i ê kéng-kài ,  Í-kek-lûn kap i ê kéng-kài , 19 Iâ-hô-hoa kap Iû-tāi saⁿ-kap tī-teh ;  i chiū kóaⁿ-chhut soaⁿ-tōe khiā-khí ê peh-sìⁿ ;  chóng-sī bōe-ōe kóaⁿ-chhut pîⁿ-iûⁿ khiā-khí ê peh-sìⁿ ,  in-ūi in ū thih-chhia , 20 In chiàu Mô͘-se só͘ kóng ê ,  ēng Hi-pek-lûn hō͘ Ka-le̍k ,  i chiū tùi-hia kóaⁿ-chhut A-la̍p saⁿ ê kiáⁿ , 21 Piān-ngá-bín lâng bô kóaⁿ-chhut khiā-khí tī Iâ-lō͘-sat-léng ê Iâ-pò͘-su lâng ;  Iâ-pò͘-su lâng iû-goân tī Iâ-lō͘-sat-léng kap Piān-ngá-bín lâng saⁿ-kap khiā-khí ,  kàu kin-á-ji̍t , 22 Iok-sek ke iā chiūⁿ-khì kong-kek Pek-te̍k-lī ;  Iâ-hô-hoa kap in saⁿ-kap tī-teh , 23 Iok-sek-ke chhe lâng khì thau-khòaⁿ Pek-te̍k-lī ;  hit ê siâⁿ thâu-seng miâ kiò Lō͘-su , 24 Chòe cheng-thàm-ê khòaⁿ-kìⁿ chi̍t-lâng tùi siâⁿ-lāi chhut-lâi ,  chiū tùi i kóng ,  Kiû lí ēng ji̍p siâⁿ ê lō͘ pò goán chai ,  goán beh hó khoán-thāi lí , 25 Hit-lâng chiū pò in ji̍p siâⁿ ê lō͘ ,  in chiū ēng to phah-sí siâⁿ-lāi ê peh-sìⁿ ;  to̍k-to̍k pàng hit-lâng kap i choân-ke khì , 26 Hit-lâng khì Hek lâng ê tōe ,  khí chi̍t chō siâⁿ ,  hō miâ kiò Lō͘-su ;  kàu kin-á-ji̍t iáu kiò chit ê miâ , 27 Má-ná-se iā bô kóaⁿ-chhut Pek-siān kap i ê hiuⁿ-siā ê peh-sìⁿ ,  Tha-la̍p kap i ê hiuⁿ-siā ê peh-sìⁿ ,  To-jíⁿ kap i ê hiuⁿ-siā ê peh-sìⁿ ,  Í-pek-liân kap i ê hiuⁿ-siā ê peh-sìⁿ ,  Bí-kiat-to kap i ê hiuⁿ-siā ê peh-sìⁿ ;  Ka-lâm lâng chiū koat-ì khiā-khí tī hiah ê tōe-hng , 28 Kàu Í-sek-lia̍t kiông-sēng ,  chiū hō͘ Ka-lâm lâng chòe khó͘-kang ,  bô it-chīn kóaⁿ in chhut , 29 Í-hoat-liân iā bô kóaⁿ-chhut khiā-khí tī Ki-sek ê Ka-lâm lâng ;  Ka-lâm lâng chiū tī in tiong-kan iû-goân khiā-khí tī Ki-sek , 30 Se-pò͘-lûn iā bô kóaⁿ-chhut Ki-lûn ê peh-sìⁿ ,  kap Ná-hap-la̍h ê peh-sìⁿ ,  Ka-lâm lâng chiū iû-goân khiā-khí tī in tiong-kan ,  lâi chòe khó͘-kang , 31 A-siat iā bô kóaⁿ-chhut A-kho khiā-khí ê peh-sìⁿ ,  kap Se-tùn ,  A-hek-la̍h ,  A-kek-sek ,  Hek-pa ,  A-hut-kek ,  Lī-ha̍p khiā-khí ê peh-sìⁿ , 32 A-sait lâng tòa tī khiā-khí hit só͘-chāi Ka-lâm lâng ê tiong-kan ,  in-ūi bô kóaⁿ in chhut-khì , 33 Ná-hut-tha-lī bô kóaⁿ-chhut Pek-sī-be̍k khiā-khí ê peh-sìⁿ ,  Pek-a-la̍p khiā-khí ê peh-sìⁿ ;  Ná-hut-tha-lī chiū tòa tī khiā-khí hit só͘-chāi Ka-lâm lâng ê tiong-kan ;  chóng-sī Pek-sī-be̍k kap Pek-a-la̍p khiā-khí ê peh-sìⁿ lóng chòe khó͘-kang , 34 A-mô͘-lī lâng kiông-pek Tàn ê lâng khiā-khí tī soaⁿ-tōe ,  bô iông-ún in lo̍h-khì pîⁿ-iûⁿ , 35 A-mô͘-lī lâng chiū koat-ì khiā-khí tī Hi-lia̍t soaⁿ ,  tī A-ngá-lûn ,  tī Sa-pin ;  āu-lâi Iok-sek-ke kiông-sēng ,  hō͘ in chòe khó͘-kang , 36 A-mô͘-lī lâng ê tōe-kài ,  sī tùi A-khek-la̍h-pin soaⁿ-phiâⁿ ,  tùi Se-la̍h chiūⁿ--khì , 
