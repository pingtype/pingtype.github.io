1 Iâ-hô-hoa ê sù-chiá tùi Kiat-kah chiūⁿ kàu Pho-kim ,  kóng ,  Góa hō͘ lín tùi Ai-ki̍p chiūⁿ-lâi ,  chhōa lín kàu Góa tùi lín lia̍t-chó͘ chiù-chōa ê tōe ;  Góa iā bat kóng ,  só͘ kap lín li̍p ê iok ,  Góa éng-oán bô ûi-pōe ; 2 lín iā m̄-thang kap chit só͘-chāi khiā-khí ê peh-sìⁿ li̍p-iok ;  tio̍h thiah-húi in ê tôaⁿ ,  Lín kéng-jiân m̄ thiaⁿ Góa ê ōe ,  sī cháiⁿ-iūⁿ án-ni kiâⁿ ah?3 In-ūi án-ni Góa koh kóng ,  Góa bô beh tùi lín ê bīn-chêng kóaⁿ-chhut in ,  in beh chòe lín hia̍p-ē ê chhì ,  in ê siōng-tè beh chòe hāi lín ê lô-bāng , 4 Iâ-hô-hoa ê sù-chiá tùi Í-sek-lia̍t chèng-lâng kóng chiah ê ōe ê sî ,  peh-sìⁿ chiū khui-siaⁿ thî-khàu ; 5 chiū hō hit só͘-chāi ê miâ kiò Pho-kim ;  in tī-hia hiàn-chè hō͘ Iâ-hô-hoa , 6 Iok-su-a í-keng chhe Í-sek-lia̍t lâng khì ê sî ,  in ta̍k-lâng kui in ê gia̍p ,  lâi tit-tio̍h in ê tōe , 7 Iok-su-a tī-teh ê ji̍t ,  kap Iok-su-a sí liáu-āu hiah ê khòaⁿ-kìⁿ Iâ-hô-hoa ūi Í-sek-lia̍t lâng só͘ kiâⁿ tōa-sū ê tióng-ló iáu tī-teh ê sî ,  peh-sìⁿ ho̍k-sāi Iâ-hô-hoa , 8 Iâ-hô-hoa ê lô͘-po̍k ,  Lùn ê kiáⁿ Iok-su-a ,  chi̍t-pah it-cha̍p hè ,  chiū sí , 9 In chiū bâi-chòng i tī i ê gia̍p ê kài-lāi ,  chiū-sī tī Í-hoat-liân soaⁿ-tōe ê Têng-ná-hi-lia̍t ,  tī Ka-si̍t soaⁿ ê pak--sì , 10 Hit-tāi ê lâng lóng tò-chó͘ ;  í-āu koh chi̍t-tāi ê lâng heng-khí ,  m̄-chai Iâ-hô-hoa ,  iā m̄-chai ūi Í-sek-lia̍t lâng só͘ kiâⁿ ê sū , 11 Í-sek-lia̍t lâng kiâⁿ Iâ-hô-hoa khòaⁿ-chòe pháiⁿ ê sū ,  khì ho̍k-sāi Pa-le̍k ; 12 khì-sak in lia̍t-chó͘ ê Siōng-tè Iâ-hô-hoa ,  chiū-sī chhōa in chhut Ai-ki̍p tōe ê ;  khì tè pa̍t ê siōng-tè ,  chiū-sī sì-ûi hiah ê peh-sìⁿ ê siōng-tè kūi-pài in ,  lâi jiá Iâ-hô-hoa ê tōa siū-khì , 13 In iā khì-sak Iâ-hô-hoa ,  khì ho̍k-sāi Pa-le̍k kap A-su-tha-lio̍k , 14 Iâ-hô-hoa siū-khì Í-sek-lia̍t ê lâng ,  chiong in kau tī chhiúⁿ-lia̍h in ê lâng ê chhiú ,  in chiū chhiúⁿ in ;  I koh bōe in hō͘ sì-ûi tùi-te̍k ê chhiú ;  tì-kàu in tī in ê tùi-te̍k ê thâu-chêng bô koh khiā-ōe-tiâu ; 15 in bô-lūn khì toh-lo̍h ,  Iâ-hô-hoa chhun-chhiú kàng chai-ē hō͘ in ,  chiàu Iâ-hô-hoa só͘ kóng ê ōe ,  koh chiàu Iâ-hô-hoa tùi in só͘ chiù-chōa ê ;  in chiū ke̍k khùn-khó͘ , 16 Iâ-hô-hoa chiū heng-khí sū-su ;  in chiū kiù peh-sìⁿ thoat-lī chhiúⁿ-lia̍h in ê lâng ê chhiú , 17 Chóng-sī in bô thiaⁿ-thàn in ê sū-su ,  kéng-jiân kiâⁿ siâ-îm ,  tè pa̍t ê siōng-tè lâi kūi-pài in ;  in ê lia̍t-chó͘ thàn Iâ-hô-hoa ê bēng-lēng só͘ kiâⁿ ê lō͘ ,  in kín-kín oai-chhoa̍h i ,  bô chiàu án-ni kiâⁿ , 18 Iâ-hô-hoa kā in heng-khí sū-su ê sî ,  Iâ-hô-hoa chiū kap sū-su tī-teh ;  iā tī sū-su oa̍h tī--teh it-chhè ê ji̍t ,  kiù in thoat-lī tùi-te̍k ê chhiú ;  in in-ūi siū ap-chè khó͘-chhó͘ ,  chiū thó͘-khùi ,  só͘-í Iâ-hô-hoa chiū thè-hóe , 19 Kàu sū-su sí-liáu ,  in chiū oa̍t-tńg khì kiâⁿ ,  pí in ê pē-kong koh khah-pháiⁿ ,  tè pa̍t ê siōng-tè lâi ho̍k-sāi in ,  kūi-pài in ,  lóng bô kóe in ê só͘-kiâⁿ kap in kò͘-chip ê lō͘ , 20 Iâ-hô-hoa chiū siū-khì Í-sek-lia̍t lâng ,  kóng ,  In-ūi chit ê peh-sìⁿ ûi-pōe Góa ê iok ,  chiū-sī Góa só͘ bēng-lēng in ê lia̍t-chó͘ ê ,  iā bô thiaⁿ-thàn Góa ê ōe ; 21 só͘-í Iok-su-a sí ê sî só͘ chhun ê ta̍k-cho̍k ,  í-āu Góa bô beh koh tī in ê bīn-chêng kóaⁿ-chhut chi̍t-cho̍k ; 22 thang ēng chiah-ê lâi chhì-giām Í-sek-lia̍t lâng ,  khòaⁿ in khéng chip-siú Iâ-hô-hoa ê tō-lō͘ lâi kiâⁿ i ,  chhin-chhiūⁿ in ê lia̍t-chó͘ bat siú i ,  á-bô , 23 Só͘-í Iâ-hô-hoa lâu chiah ê cho̍k ,  bô kín-kín kóaⁿ in chhut ,  iā bô chiong in kau tī Iok-su-a ê chhiú , 
