1 Góa koh oa̍t-tńg khòaⁿ ,  tī ji̍t-kng ê ē-bīn só͘ kiâⁿ it-chhè ê ap-pek ,  khòaⁿ ah ,  siū ap-pek-ê lâu ba̍k-sái ,  koh bô lâng an-ùi ;  ap-pek in ê sè-le̍k ,  iā bô lâng an-ùi in , 2 In-ūi án-ni góa o-ló hiah-ê í-keng sí ê sí-lâng ,  iâⁿ-kè hiah-ê iáu oa̍h--teh ê oa̍h-lâng , 3 Koh hit ê iáu-bē chhut-sì ê ,  chiū-sī bē khòaⁿ-kìⁿ ji̍t-kng ê ē-bīn só͘ chòe ê pháiⁿ-tāi--ê ,  góa khòaⁿ i ,  pí chit nn̄g téng-hō iáu khah-hó , 4 Góa koh khòaⁿ-kìⁿ lâng ūi-tio̍h it-chhè ê tio̍h-bôa ,  kap ta̍k-iūⁿ kî-khiáu ê kang ,  chiū hō͘ chhù-piⁿ oàn-tò͘ ;  che iā sī khang-hu ,  iā sī lia̍h-hong , 5 Gû-gōng ê lâng chhiú phah-chha ,  chia̍h ka-kī ê bah , 6 Chi̍t chhiú móa-móa iā ū pêng-an ,  iâⁿ-kè nn̄g-chhiú móa-móa lâi lô-lo̍k lia̍h-hong , 7 Góa koh oa̍t-tńg khòaⁿ tī ji̍t-kng ê ē-bīn ū khang-hu ê sū , 8 Ū lâng ko͘-toaⁿ bô nn̄g-ê ,  bô kiáⁿ iā bô hiaⁿ-tī ,  kéng-jiân lô-lo̍k bô-soah ,  i ê ba̍k-chiu bô khòaⁿ chîⁿ-châi chòe kàu-gia̍h ,  I kóng ,  Góa lô-lo̍k khek-khó͘ ka-kī ,  bô hióng-hok ,  tàu-tí ūi chī-chūi ah? Che iā sī khang-hu ,  iā sī ke̍k-tāng ê lô-khó͘ , 9 Nn̄g lâng chóng pí chi̍t-lâng khah-hó ,  in-ūi in saⁿ-kap tio̍h-bôa tit-tio̍h hó ê hāu-kó , 10 Nā-sī poa̍h-tó ,  chit-lâng thang hû i ê tâng-phōaⁿ khí-lâi ;  nā-sī toaⁿ-sin lâi poa̍h-tó ,  bô pa̍t-lâng hû i khí-lâi ,  chit-lâng chiū ū chai-ē , 11 Koh ,  nn̄g lâng saⁿ-kap khùn ,  chiū ōe sio-lō ;  nā ka-kī chi̍t-lâng ,  thái-thó ōe sio ah?12 Toaⁿ-toaⁿ chi̍t-lâng chiū lâng ōe phah-iâⁿ i ,  nā ū nn̄g lâng chiū ōe tí-tng i ;  saⁿ-kó͘ ê soh bô khoài-khoài tn̄g , 13 Sòng-hiong koh ū tì-hūi ê siàu-liân lâng ,  iâⁿ-kè nî-lāu m̄-khéng siū kàn-chèng gōng ê ông , 14 Chit ê lâng sī tùi kaⁿ-lāi chhut-lâi chòe ông ;  tī i ê kok-lāi ,  chhut-sì sī sòng-hiong lâng , 15 Góa khòaⁿ tī ji̍t-kng ê ē-bīn teh-kiâⁿ ê oa̍h-lâng ,  lóng thàn hit ê siàu-liân lâng ,  chiū-sī tē-jī-ê ,  sòa-chiap i ê ūi--ê , 16 I só͘ koán ê peh-sìⁿ chōe-chōe ,  bōe-sǹg--tit ;  āu-lâi ê lâng bô ūi-tio̍h i lâi hoaⁿ-hí ,  Che iā sī khang-hu ,  iā sī lia̍h-hong , 
