1 Miâ-siaⁿ pí hó ê ko-iû khah-hó ;  lâng sí ê ji̍t pí chhut-sì ê ji̍t khah-hó , 2 Khì song-sū ê ke pí khì iàn-lo̍k ê ke khah-hó ;  in-ūi che sī chèng-lâng ê kiat-kio̍k ,  oa̍h ê lâng iā beh chiong che sū hē tī sim--nih , 3 Iu-būn pí chhiò khah-hó ;  in-ūi bīn tài-iu-iông ,  sī hō͘ sim khoài-lo̍k , 4 Tì-hūi ê lâng ê sim tī song-sū ê ke ;  gû-gōng ê lâng ê sim tī khoài-lo̍k ê ke , 5 Thiaⁿ tì-hūi ê lâng ê chek-pī ,  pí thiaⁿ gû-gōng lâng ê chhiùⁿ-khek khah-hó , 6 Gōng-lâng ê chhiò chhin-chhiūⁿ tiáⁿ-ē sio chhì-á ê siaⁿ ;  che iā sī khang-hu , 7 le̍k-sek ōe hō͘ tì-hūi ê lâng piàn-chòe gōng ;  pò͘-lō͘ ōe pāi-hoāi lâng ê sim-su̍t , 8 Tāi-chì ê kiat-kio̍k iâⁿ-kè tāi-chì ê khí-thâu ;  sim thun-lún iâⁿ-kè sim kiau-ngō͘ , 9 Lí ê sim bo̍h-tit sò-kip lâi siū-khì ;  in-ūi siū-khì chûn tī gōng-lâng ê sim-hoâi , 10 Lí m̄-thang kóng ,  Àn-cháiⁿ-iūⁿ chêng ê ji̍t iâⁿ-kè hiān-kim ê ji̍t? in-ūi lí án-ni mn̄g m̄-sī chhut tī tì-hūi , 11 Tì-hūi kap sán-gia̍p pîⁿ-pîⁿ hó ;  tùi-tī khòaⁿ-kìⁿ ji̍t-kng ê lâng ,  koh khah ū lī-ek , 12 In-ūi tì-hūi ōe tì-ìm lâng ,  chîⁿ-gûn iā ōe tì-ìm lâng ;  to̍k-to̍k tì-hūi ōe pó-choân i pún-lâng ê oa̍h-miā ;  che chiū-sī chai-bat te̍k-sek ê lī-ek , 13 Lí tio̍h siūⁿ Siōng-tè só͘ chòe ,  in-ūi I hō͘ i oan--ê ,  chī-chūi ōe hō͘ i ti̍t?14 Heng-thong ê ji̍t ,  lí tio̍h hoaⁿ-hí ,  tú-tio̍h hoān-lān ê ji̍t ,  lí tio̍h siūⁿ ;  in-ūi Siōng-tè hō͘ nn̄g-hāng pîⁿ-pîⁿ pâi-teh ,  ūi-tio̍h beh hō͘ lâng chhâ-bōe-chhut sin-āu ū sím-mi̍h sū , 15 Ū gī-lâng kiâⁿ-gī ,  hoán-tńg bia̍t-bô ,  ū pháiⁿ-lâng kiâⁿ pháiⁿ ,  hoán-tńg chia̍h tn̂g hè-siū ;  góa tī khang-hu ê ji̍t lóng ū khòaⁿ-kìⁿ , 16 Bo̍h-tit kiâⁿ-gī siuⁿ-chōe ,  bo̍h-tit tì-hūi kè-thâu ;  siáⁿ-sū pāi-hoāi ka-kī ah?17 Bo̍h-tit kiâⁿ-pháiⁿ siuⁿ-chōe ,  iā bo̍h-tit chòe gōng-lâng ;  siáⁿ-sū bē kàu-kî lâi sí ah?18 Lí chhî-siú chit-ê sī hó ,  hit-ê iā m̄-thang pàng chhiú ;  in-ūi kèng-ùi Siōng-tè ê lâng beh thoat-lī che it-chhè ê sū , 19 Tì-hūi hō͘ tì-hūi ê lâng ū lêng-le̍k ,  iâⁿ-kè siâⁿ-lāi cha̍p ê chiáng-koân-ê , 20 Kiâⁿ-hó bô hoān-chōe ê gī-lâng ,  sè-chiūⁿ si̍t-chāi bô , 21 Lâng só͘ kóng ê ōe ,  m̄-thang lóng-chóng hē tī sim--nih ,  kiaⁿ-liáu thiaⁿ-kìⁿ lí ê lô͘-po̍k chiù-chó͘ lí , 22 In-ūi lí ê sim ka-kī chai ,  lí iā bat chōe-chōe pái chiù-chó͘ pa̍t-lâng , 23 Góa bat ēng tì-hūi chhì-giām che it-chhè ê sū ;  góa kóng ,  Góa beh chòe tì-hūi-ê ;  chóng-sī che lī-khui góa hn̄g-hn̄g , 24 Só͘-ū-ê sī hn̄g koh chhim-chhim ;  chī-chūi ōe chhek-to̍k ah?25 Góa oa̍t-tńg siūⁿ góa choan-sim ài chai ,  ài chhâ-khó ,  iā chhē tì-hūi kap bān-sū ê lí-iû ;  koh ài chai siâ-ok sī gû-gōng ,  gû-chhún sī tian-kông , 26 Góa koh chhâ-chhut chi̍t-hāng pí sí khah-khó͘ ;  chiū-sī chi̍t téng-hō ê hū-jîn-lâng ,  i ê sim sī oa̍h-tauh kap lô-bāng ,  i ê chhiú sī só-liān ;  hoān-nā tit-tio̍h Siōng-tè hoaⁿ-hí ê lâng tit-tio̍h siám-pī ;  chóng-sī ū-chōe ê lâng hō͘ i lia̍h--tio̍h , 27 Thoân-tō--ê kóng ,  Khòaⁿ ah ,  góa ài chai i ê siàu-gia̍h ,  chi̍t-hāng chi̍t-hāng pí-kàu i ,  chiū chhē-tio̍h chit-ê ; 28 góa ê sim ài chhē--i iā bōe tit-tio̍h ;  tī chi̍t-chheng lâng ê tiong-kan góa ōe chhē-tio̍h chi̍t ê ta-po͘-lâng ,  tī hiah ê lâng ê tiong-kan ,  góa bô chhē-tio̍h chi̍t ê hū-jîn-lâng , 29 Khòaⁿ ah ,  góa chí-ū chhē-tio̍h chit-ê ,  chiū-sī Siōng-tè chhòng-chō lâng pún sī chèng-ti̍t ,  chóng-sī in chhē-chhut chōe-chōe kî-khiáu ê kè-bô͘ , 
