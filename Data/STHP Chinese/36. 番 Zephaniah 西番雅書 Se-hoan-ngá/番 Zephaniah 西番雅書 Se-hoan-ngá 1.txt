1當猶大王亞們的子約西亞坐位的時，耶和華的話臨到希西家的元孫，亞瑪利雅的曾孫，基大利的孫，古示的子西番雅。2耶和華講：我欲對地上一盡除滅萬物。3我欲除滅人及精牲，除滅空中的鳥、海內的魚，以及塞礙的石及歹人；我欲將人對地上剪除。這是耶和華講的。4我欲伸我的手攻擊猶大及耶路撒冷一切徛起的百姓，亦欲對此個所在剪除巴力所剩者，以及基瑪林的名及祭司，5見若佇厝頂拜天頂的萬象者，及許個敬拜者，指耶和華來咒誓，及指瑪勒堪來咒誓者，6及許個悖逆耶和華者，以及無尋耶和華亦無求伊者，攏欲剪除伊。7你著佇主耶和華的面前靜靜，因為耶和華的日近啦。因為耶和華已經備辦一個祭祀，將伊的人客分別做聖。8到耶和華祭祀的日，我欲辦諸個貴族及王的子，及攏總穿外邦人的衫者。9到彼日，我欲辦一切跳過戶椗、將強暴及詭詐充滿主人的厝者。10耶和華講：當彼日，佇魚門欲有悲哀的聲，對第二個所在欲有喉叫，對諸個山欲有大崩陷的聲。11徛起瑪革提施的百姓啊，恁著喉叫，因為迦南人攏敗壞！見若擔銀的人攏受剪除。12彼時，我欲用燈搜尋耶路撒冷；我欲辦許個親像佇渣滓頂坐清者；心內講：耶和華無欲降福氣，也無欲降災禍。13的貨財欲互人搶；的厝宅欲拋荒。欲起厝，也無通徛佇內面；栽種葡萄園，也無通飲伊的酒。14耶和華的大日近啦，彼個日是近閣真緊，耶和華的日的聲；佇遐勇士大艱苦喉叫。15彼日是大受氣的日，是患難困苦的日，是敗壞凄凊的日，是黑黑暗暗的日，是密雲大暗的日，16是歕號頭喝喊的日，欲攻擊堅固的城及高的城樓。17我欲互人抵著艱苦，互親像睛暝者啲行，因為得罪耶和華。的血欲傾出親像塵埃；的肉欲擲(hiat-ka̍k)親像糞埽。18當耶和華受氣的日，的銀的金會救；全地欲互伊大受氣的火燒滅，因為伊欲緊緊剿滅地上攏總徛起的百姓。
