1耶穌基督的奴僕，也是伊的使徒西門彼得，批寄互許個及阮相及得著同一樣寶貝的信，佇咱的上帝及救主耶穌基督的義的。2願恩典、平安，對恁深知上帝及咱的主耶穌，加添多多互恁。3因為上帝的權能已經用一切關係活命及敬虔的事賞賜咱，對佇深知彼個用家己的榮光及好德召咱者。4對諸個已經有寶貝及極大的應允賞賜咱，欲互恁對諸個應允脫離世間對私慾所致的敗壞，得著有份佇上帝的性情。5為著按呢，恁著盡力殷勤；佇恁的信，加添好德；佇好德，加添智識；6佇智識，加添撙節；佇撙節，加添吞愞；佇吞愞，加添敬虔；7佇敬虔，加添疼兄弟；佇疼兄弟，加添疼眾人。8因為恁若有諸個到充滿，就欲互恁佇深知咱的主耶穌基督不致貧憚無結實。9因為無諸個的人，就睛暝，只有看近近，已經記得伊前的罪有洗清。10兄弟啊，所以著閣卡殷勤，來堅固恁的受召、受揀。因為恁行諸個，就永遠跋倒；11是對按呢，欲大大賞賜恁入咱的救主──耶穌基督永遠佇啲的國。12所以恁雖然已經知諸個事，閣堅固佇所有的真理，我欲常常互恁記得。13我猶佇此個布棚的時，點醒恁互恁會記得，我拍算是應該；14家己知拆我的布棚的時近啦，照咱的主耶穌基督所指示我的。15我也欲殷勤，互恁佇我過世的了後，不時會記得諸個事。16因為阮平素互恁知咱的主耶穌基督的權能及伊的降臨，呣是用奇巧無影跡話，就是親目看見伊的大威嚴。17因為伊對父上帝得著尊貴榮光，彼時對極大的榮光有此號聲，到佇伊講：「此個是我疼的子，我所歡喜的。」18此個聲對天出，阮及伊佇聖山的時聽見。19閣咱有先知的話會閣卡堅固，恁致意諸個是好，親像燈照佇黑暗，到佇天光，啟明星出現佇恁的心的時。20第一，著先知，見若聖經中先知的話無通趁私奇的意思來開拆；21因為未有先知的話對人的意思出，就是對上帝來的人，互聖神感動來講。
