1耶和華吩咐摩西講：2「你著用銀拍二支號頭，用拍的法來做，互你用來聚集會眾，也互逐營起身。3歕許個的時，全會眾人著到你遐，聚集佇會幕門口。4若干單歕一支，眾首領，就是以色列的族長，著聚集到你遐。5歕大聲的時，東旁所安的營攏著起身。6第二擺歕大聲的時，南旁所安的營著起身。欲起身，的確歕大聲。7若欲聚集會眾，恁著歕號頭，總是呣通歕大聲。8亞倫的子孫做祭司的著歕許個號頭；這欲做恁代代永遠的例。9恁佇本地，及欺壓恁的對敵交戰，就著用號頭歕大聲，就佇耶和華──恁的上帝的面前得著紀念，也欲得著救脫離恁的對敵。10也佇恁快樂的日及節期，及月的初一，是佇恁獻燒祭及謝恩祭的時，也著歕號頭，這攏欲佇恁的上帝的面前做紀念。我是耶和華──恁的上帝。」11第二年二月二十日，雲對證據的會幕收上去。12以色列人就照的路站起身，離開西奈的曠野，雲停佇巴蘭的曠野。13這是照耶和華託摩西所命令的，頭一擺起身。14照的軍隊做頭起身的是猶大族的營的大旗。軍隊的統領是亞米拿達的子拿順。15 以薩迦支派軍隊的統領是蘇押的子拿坦業。16西布倫的支派軍隊的統領是希倫的子以利押。17會幕就拆起來，扛會幕的革順的子孫及米拉利的子孫起身行。18照伊的軍隊流便營的大旗起身。伊的軍隊的統領是示丟珥的子以利蓿。19西緬支派軍隊的統領是蘇利沙代的子示路蔑。20迦得支派軍隊的統領是丟珥的子以利雅薩。21哥轄人扛聖物的起身行。未到的代先，許個人會幕已經搭好。22照伊的軍隊以法蓮營的大旗起身，伊的軍隊的統領是亞米忽的子以利沙瑪。23瑪拿西支派軍隊的統領是比大蓿的子迦瑪列。24便雅憫支派軍隊的統領是基多尼的子亞比但。25做諸個營的路尾隊的是但的營的大旗，照伊的軍隊起身。伊的軍隊的統領是亞米沙代的子亞希以謝。26亞設支派軍隊的統領是俄蘭的子帕結。27拿弗他利支派軍隊的統領是以南的子亞希拉。28以色列人照伊的軍隊起身，伊的隊伍就是按呢。29摩西對伊的外戚米甸人流珥的子何巴講：「阮欲去耶和華所曾講：『我用伊賞賜恁的地。』請你及阮來去，阮欲好款待你，因為耶和華已經應允賜福氣互以色列人。」30伊應講：「我呣去；我欲倒去我的本地本族遐。」31摩西講：「求你呣通離開阮；因為你知阮佇曠野著怎樣紮營，你通做阮的目睭。32你若欲及阮去，見若耶和華所互阮的福氣，阮也的確按呢互你。」33離開耶和華的山，起身行三日的路站；耶和華的約櫃佇頭前行三日的路站，給尋安息的所在。34撤營起身，日時耶和華的雲佇的頂面。35約櫃起身的時，摩西就講：「耶和華啊，求你起來！願你的對敵四散！願怨恨你的人佇你的面前逃走！」36約櫃停的時，伊就講：「耶和華啊，求你倒來到以色列千千萬萬人的中間！」
