1「七月初一，恁著有聖會；攏呣通做勞動的工，這是恁歕哨角的日。2恁著獻芳芳的燒祭互耶和華，就是牛牨仔一隻，綿羊牨一隻，未滿年的羊牨仔七隻，攏著無瑕疵的。3的素祭用調和油的幼麵粉；為著一隻牛牨獻伊法十份三；為著一隻羊牨獻十份二；4為著彼七隻羊仔，逐隻著獻十份一。5閣獻一隻山羊牨作贖罪祭，給恁贖罪。6諸個是逐月初一的燒祭及伊的素祭，以及常常獻的燒祭及的素祭以及伊的灌奠，各照伊的例以外，攏做芳芳的火祭獻互耶和華。」7「七月初十日，恁著有聖會；著刻苦家己的心，攏呣通做工。8恁著獻芳芳的燒祭互耶和華，就是牛牨仔一隻，綿羊牨一隻，未滿年的羊牨仔七隻，攏著無瑕疵的。9的素祭用調和油的幼麵粉；為著一隻牛牨獻十份三；為著一隻羊牨獻十份二；10為著彼七隻羊仔，逐隻著獻十份一。11閣獻一隻山羊牨做贖罪祭。這是佇贖罪祭及常常獻的燒祭，及的素祭以及的灌奠以外。」12「七月十五日，恁著有聖會；攏呣通做勞動的工，著七日久守節服事耶和華。13恁著獻燒祭做芳芳的火祭互耶和華，就是細隻的牛牨仔十三隻，綿羊牨二隻，未滿年的羊仔十四隻，攏著無瑕疵的。14的素祭用調和油的幼麵粉；為著此十三隻牛牨，逐隻牛牨獻十份三；為著二隻綿羊牨，逐隻綿羊牨獻十份二；15為著彼十四隻羊仔，逐隻羊仔獻十份一。16也獻一隻山羊牨做贖罪祭，這是佇常常獻的燒祭及伊的素祭及伊的灌奠以外。17「第二日著獻細隻牛牨仔十二隻，綿羊牨二隻，未滿年的羊仔十四隻，攏著無瑕疵的，18也為著牛牨、羊牨，及羊仔，續獻伊的素祭伊的灌奠，攏照的數額，照彼個例。19也獻一隻山羊牨做贖罪祭。這是佇常常獻的燒祭及伊的素祭及伊的灌奠以外。20「第三日著獻牛牨仔十一隻，綿羊牨二隻，未滿年的羊仔十四隻，攏著無瑕疵的；21也為著牛牨、羊牨，及羊仔，續獻伊的素祭伊的灌奠，攏照的數額照彼個例。22也獻一隻山羊牨做贖罪祭。這是佇常常獻的燒祭及伊的素祭及伊的灌奠以外。23「第四日著獻牛牨仔十隻，綿羊牨二隻，未滿年的羊仔十四隻，攏著無瑕疵的；24也為著牛牨、羊牨，及羊仔，續獻伊的素祭伊的灌奠，攏照的數額照彼個例。25也獻一隻山羊牨做贖罪祭。這是佇常常獻的燒祭及伊的素祭及伊的灌奠以外。26「第五日著獻牛牨仔九隻，綿羊牨二隻，未滿年的羊仔十四隻，攏著無瑕疵的；27也為著牛牨、羊牨，及羊仔，續獻伊的素祭伊的灌奠，攏照的數額照彼個例。28也獻一隻山羊牨做贖罪祭。這是佇常常獻的燒祭及伊的素祭及伊的灌奠以外。29「第六日著獻牛牨仔八隻，綿羊牨二隻，未滿年的羊仔十四隻，攏著無瑕疵的；30也為著牛牨、羊牨，及羊仔，續獻伊的素祭，伊的灌奠，攏照的數額照彼個例。31也獻一隻山羊牨做贖罪祭。這是佇常常獻的燒祭及伊的素祭及伊的灌奠以外。32「第七日著獻牛牨仔七隻，綿羊牨二隻，未滿年的羊仔十四隻，攏著無瑕疵的；33也為著牛牨、羊牨、及羊仔，續獻伊的素祭，伊的灌奠，攏照的數額照彼個例。34也獻一隻山羊牨做贖罪祭。這是佇常常獻的燒祭及伊的素祭及伊的灌奠以外。35「第八日恁著有嚴肅會；攏呣通做勞動的工；36恁著獻燒祭做芳芳的火祭互耶和華，就是牛牨一隻，綿羊牨一隻，未滿年的羊仔七隻，無瑕疵的；37也為著牛牨、羊牨，及羊仔，續獻伊的素祭伊的灌奠，攏照的數額，照彼個例。38也獻一隻公的山羊做贖罪祭。這是佇常常獻的燒祭及伊的素祭及伊的灌奠以外。39「佇恁諸個節期著用諸個獻互耶和華，攏佇所下的願及甘心所獻的以外，做恁的燒祭、素祭、灌奠，及平安祭。」40耶和華所命令摩西的，摩西就照按呢攏給以色列人講。
