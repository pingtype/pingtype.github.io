1耶和華對亞倫講：「你及你諸個子，及你的本族，著相及擔當聖所的罪。你及你諸個子也著擔當恁祭司職的罪。2你著導你的兄弟利未的支派，你的祖公的支派進前來，互你聯合，來伺候你，若是你及你的子，攏著佇法櫃的會幕前。3著做你的差用，也著做布棚的差用，獨獨呣通近聖所的器具及壇，免得及恁攏死。4著及你聯合，也著做會幕的差用，料理布棚攏總的工，獨獨外面人呣通倚近恁。5恁著做聖所的差用及壇的差用，免得受氣閣到佇以色列人。6我，看啊，我曾對以色列人的中間揀恁的兄弟利未人來賞賜恁，及歸耶和華，來料理會幕的工。7所以你及你的子著相及守祭司的職料理壇及帳簾內一切的工。恁著按呢服務；我已經賞賜你祭司的職任的工親像送物。見若外面人近倚的，的確互伊死。」8耶和華閣給亞倫講：「我，看啊，我已經用獻互我的舉祭，就是以色列人分別做聖的物，交你守伊；因為你受抹油，諸個物歸你及你的子孫，做永遠的份額。9無經過火，至聖的物的中間，屬佇你的是諸個；見若的禮物，的素祭、的贖罪祭、的補過失祭，所獻互我的，攏做至聖，歸互你及你的子孫。10你著看諸個做至聖來食伊；見若查甫丁攏通食。你著掠此個物做聖。11諸個也是你的禮物的舉祭以及以色列人所獻的搖祭；我攏賞賜你及你的子查某子，做永遠的份額；見若佇你家中清氣的人攏通食。12上好的油、上好的酒、上好的五穀，就是起頭熟獻互耶和華的，我攏賞賜你。13地起頭熟的物所獻互耶和華的攏歸互你。你家內清氣的人攏通食。14以色列中見若受分別獻盡的攏著歸互你。15見若有肉體頭上生的，無論人抑是精牲，所獻互耶和華的，攏歸佇你；獨獨人頭上生的，你著贖伊；無清氣的精牲頭上生的，你也著贖伊。16佇滿月以外所著贖的，著照你所估的價，照聖所的舍客勒，用銀五舍客勒贖回伊（一舍客勒是二十季拉）。17獨獨頭上生的牛，頭上生的綿羊頭上生的山羊，你呣通贖，這是聖，著灑伊的血佇壇裡，著燒伊的油，做火祭做芳芳獻互耶和華。18許個肉歸佇你，親像所搖的胸及正腿歸佇你一樣。19見若聖物的舉祭是以色列人獻互耶和華的，我攏賞賜你及你的子查某子，做永遠得著的份額。這是互你及你的後裔，佇耶和華的面前做永遠廢的約。」20耶和華對亞倫講：「你佇的地方呣通有產業，佇的中間也呣通有份額。佇以色列人中我就是你的份額，是你的產業。」21「看啊，佇以色列中所抽的十份一，我已經賞賜利未的子孫做業；因為所做的工是會幕的工，所以賞賜來報答的著磨。22對今(taⁿ)色列人呣通倚近會幕，免得擔當罪來死。23獨獨利未人著做會幕的工，擔當i的罪；這欲做恁逐世代永遠的例。佇以色列人的中間呣通有產業；24因為以色列人所抽的十份一，所獻互耶和華做舉祭的，我已經賞賜利未人做業。所以我對講：『佇以色列人的中間呣通有產業。』」25耶和華吩咐摩西講：26「你著吩咐利未人給講：恁對以色列人的中間抽十份一，就是我互恁做業的，彼時恁著對彼個十份一的中間閣抽十份一做舉祭獻互耶和華，27你的舉祭欲給恁算做五穀場的麥，及滿佇葡萄窟的酒。28按呢，恁對以色列中所得著的十份一，著對彼個獻舉祭互耶和華，恁著對彼個，用耶和華的舉祭互祭司亞倫。29恁所得著一切的禮物，著對彼中間將第一好的，就是分別做聖的份額，獻許個舉祭互耶和華。30所以你著對講：恁已經對彼中間舉起彼個至好的，這就是給利未人算做五穀場的五穀，也親像酒窟的酒。31恁及恁的家眷逐所在通食伊；這是恁的工錢，是報答恁佇會幕內所做的工。32恁已經對彼中間舉起彼個至好的，就無因為按呢來犯罪。恁呣通拍垃墋以色列人的聖物，免得恁死無。
