1耶和華吩咐摩西講：2「你著差人去偷看我所賜互以色列人的迦南地，著對祖公逐支派中差一人，攏是佇中間做首領的。」3摩西就照耶和華的命令對巴蘭的曠野差去；攏是以色列人的族長。4的名記佇下底：屬流便的支派撒刻的子沙某亞。5屬西緬的支派何利的子沙法。6屬猶大的支派耶孚尼的子迦勒。7屬以薩迦的支派約色的子以迦。8屬以法蓮的支派嫩的子何西阿。9屬便雅憫的支派拉孚的子帕提。10屬西布倫的支派梭底的子迦疊。11約瑟的子孫，屬瑪拿西的支派蘇西的子迦底。12屬但的支派基瑪利的子亞米利。13屬亞設的支派米迦勒的子西帖。14屬拿弗他利的支派縛西的子拿比。15屬迦得的支派瑪基的子臼利。16諸個就是摩西所差去、偷看彼個地的人的名。摩西就稱嫩的子何西阿做約書亞。17摩西差去偷看迦南地，對講：「恁對此個南方上去續上(peh-chiūⁿ)的山，18看彼個地怎樣，其中所徛的百姓是強抑是弱，是少抑是多，19所徛起的地是甚麼款是好抑是歹，所徛的所在甚麼款是營盤抑是堅固的城。20閣看彼個地土怎樣，是肥抑是瘦，彼中間有樹木抑無。恁著好膽，將彼所在的果子帶寡仔來(tòakóa-álâi)。」（彼時抵仔是葡萄起頭熟的時。）21就去偷看彼個地，對尋的曠野到利合，到入哈馬的路口。22對南方上去，到希伯崙；佇遐有亞納族的人亞希幔、示篩、撻買。（希伯崙城起造比埃及的鎖安城卡早七年。）23到以實各的山谷，對遐剉葡萄樹一支，頂面有一葩葡萄，二人用(ēng)槓仔(kǹg-á)扛(kng)伊，閣帶寡仔石榴(sia̍h-liû)及無花果(bû-hoa-kó)來。（24因為以色列人對遐剉一葩(pha)葡萄，彼所在才號做以實各的山谷。）25偷看彼個地，四十日久才倒來，26到巴蘭的曠野的加低斯，見摩西、亞倫，及以色列的會眾，回覆(hê-hok)及全會，閣用彼所在的果子互看；27閣給伊講：「阮到你所差阮去的地，果然是流奶及蜜的地；這就是彼個地的果子。28總是彼所在的百姓勇壯，城也堅固闊大，阮佇遐也看見亞衲族。29亞瑪力人踮佇南方；赫人、耶布斯人、亞摩利人踮佇山地；迦南人踮佇海邊及約但河邊。」30迦勒佇摩西的面前安慰百姓，講：「咱著立刻上去來得著彼所在！咱有夠額的力會卡贏。」31獨獨許個及伊上去的人講：「咱會上去攻擊許個百姓，因為比咱卡勇壯。」32許個人論所偷看的地，對以色列人報歹消息，講：「阮所經過、偷看的地是吞食許個徛起的百姓的地，阮佇遐所看見的百姓攏真大漢。33阮佇遐看見亞納族人，就是大漢人；是大漢人的後裔。照阮看，家己親像草蜢；照看，阮也是按呢。」
