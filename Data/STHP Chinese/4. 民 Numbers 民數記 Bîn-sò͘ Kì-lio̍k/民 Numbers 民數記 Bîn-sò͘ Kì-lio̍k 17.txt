1耶和華吩咐摩西講：2「你給以色列人講，對i攑枴仔，逐支派一支；就是對許個支派的首領，共攑十二支。你寫逐人的名佇伊的枴仔，3佇利未彼支枴仔著寫亞倫的名，因為逐支派的頭人攏有一支枴仔。4你著將許個下佇會幕內法櫃的頭前，就是我及恁相會的所在。5我所揀彼人，伊的枴仔欲發芽。按呢，我欲互以色列人哀怨的話就是所哀怨恁的話攏息，無閣互我聽見。」6摩西就給以色列人講，i的首領就用枴仔交互伊，照i的支派一個首領一支；一個首領一支，共十二支柺仔；亞倫的枴仔也佇許個枴仔的中間。7摩西就將許個柺仔下佇法櫃的布棚內，佇耶和華的面前。8明仔日，摩西入去法櫃的布棚。看啊，屬利未的家亞倫的枴仔已經發芽，生花苺，開花，結成杏仁。9摩西對耶和華的面前攑許個枴仔出來，到以色列的眾人遐；看見，逐人攑的枴仔。10耶和華對摩西講：「用亞倫的枴仔猶原下佇法櫃前，留啲做諸個悖逆的人的的鑑戒。按呢，你就互對我哀怨的話息，免得死無。」11摩西按呢行。是照耶和華所命令的來行。12以色列人對摩西講：「看啊，阮死啦！阮滅無啦！攏滅無啦！13見若倚近就是倚近耶和華的會幕的攏死。阮欲攏總死嗎？」
