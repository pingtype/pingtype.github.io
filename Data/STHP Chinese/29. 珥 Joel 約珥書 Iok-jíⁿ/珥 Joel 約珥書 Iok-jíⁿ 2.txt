1你著佇錫安歕哨角，佇我的聖山歕號頭。國內徛起的百姓攏著愕愕惙；因為耶和華的日欲到，今近啦。2彼日是黑黑暗暗，密雲、黑暗的日，親像拍昲光色緻舖滿山頭。有一族大閣強；將來未曾有按呢者，以後到代代也無。3火佇的頭前，火焰燒佇的後面。未到的地，親像伊甸園；過了的地，成做拋荒的曠野；無一項會閃避in。4的形狀親像馬，跑走親像馬兵。5跳佇山頂親像車的聲，閣親像火焰燒草的聲，親像強猛的百姓排佇戰陣。6一下來，眾百姓慘到極，面攏變色。7跑走親像勇士，絔上城親像戰士；逐個照路行，無亂隊伍。8大家無相挨夾(oe-khoeh)，逐個行伊的路，抵著槍刀，亦無閃避。9跳入城，過牆，爬上厝頂，入窗仔親像賊。10一下來，地振動天搖泏，日月黑暗，星辰無光。11耶和華佇伊的軍兵的面前出聲，伊的軍隊真大；行伊的命令者真強猛。因為耶和華的日大閣通驚，是誰當會起啊？12耶和華講：雖然按呢，恁著用專心、用禁食、用啼哭、用悲哀，越轉歸向我。13著拆裂恁的心，莫得拆裂恁的衫。歸向耶和華──恁的上帝；因為伊有仁慈，憐憫，無快快受氣，滿滿恩惠，閣退悔伊的災禍。14是誰會知伊肯越倒轉來退悔，留福氣佇後來，就是有素祭灌奠獻互恁的上帝──耶和華。15恁著佇錫安歕哨角，設一個禁食的聖日，召集嚴肅會。16聚集眾百姓，分別彼個會做聖：招集老人，聚集囝仔及食奶者；互新子婿出伊的厝，新娘離開伊的房。17服事耶和華的祭司著佇兩廊及祭壇的中間啼哭，講：耶和華啊，求你寬恕你的百姓，莫得互你的產業受凌辱，互列邦管轄。啥事互列國的人講：「的上帝佇叨落」？18彼時耶和華為著伊的地來熱心，憐憫伊的百姓。19耶和華應伊的百姓講：看啊，我欲互恁有五穀、新酒、及油，恁就滿足；我無閣互恁佇列邦中受凌辱；20我也欲互北方的軍隊離開恁遠遠，趕伊到亢旱拋荒的地，伊的前隊到東海，後隊到西海；因為伊行大代誌，伊的歹味淐起，臭味發起。21地土啊，莫得驚；著歡喜快樂，因為耶和華行大事。22田野的走獸啊，莫得驚；因為，曠野的草場發生，樹結伊的果子，無花果樹、葡萄樹亦攏結實。23錫安的百姓啊，恁著快樂，為耶和華──恁的上帝來歡喜；因為伊用前的雨及時賞賜恁，為著恁落雨水，就是前的雨、後的雨，及以前一樣。24五穀場欲有麥滿滿；窟中的新酒及油欲滿出來。25我差到恁中間的大軍隊，就是第一種、第二種、第三種、第四種的草蜢，所食許個年冬，我攏欲還恁。26恁欲食來知足，亦欲謳咾恁的上帝──耶和華的名。因為伊為著恁行奇妙的事，我的百姓的確永遠無見誚。27恁就欲知我佇以色列的中間，閣知我是耶和華──恁的上帝；以外無別個。我的百姓的確永遠無見誚。28了後，我欲用我的神降落互凡有肉體者。恁的子查某子欲做先知講話；恁的老人欲得著眠夢，恁的少年人欲看見異象。29佇許個日，我欲用我的神降落佇奴僕女婢。30「我欲顯明奇事，佇天裡佇地裡，血及火，及火熏的柱。31日頭欲變黑暗，月欲變做血，佇耶和華大閣通驚的日未到的代先。32到彼時，見有求叫耶和華的名者欲得著救；因為佇錫安山，及佇耶路撒冷欲有逃脫的人，照耶和華所講的佇剩的百姓中欲有耶和華所召者。」
