1尼布甲尼撒王造金像，高六十肘(tiū)，闊六肘，祀佇巴比倫省杜拉的平洋。2尼布甲尼撒王召集諸個總督、欽差(khim-chhe)、巡撫(sûn-bú)、按察司(àn-chhat-si)、保正司、謀士、法官，及各省的官員，來赴尼布甲尼撒王所立的像行點眼(tiám-gán)的禮。3對按呢許個總督、欽差、巡撫、按察司、保正司、謀士、法官，及各省的官員攏聚集，為著尼布甲尼撒所立的像行點眼的禮，就徛佇尼布甲尼撒所立的像的頭前。4彼時傳命令者大聲叫講：「恁諸個百姓、諸個國、諸個腔口的人啊，有命令傳互恁5恁一下聽見哨角(sàu-kak)、笛仔(ta̍t-á)、琵琶(pî-pê)、琴、瑟、笙(seng)，及逐樣樂器的聲，就著仆落敬拜尼布甲尼撒王所立的金像。6見若無仆落敬拜的，欲即時(hiat)落佇炎熱的火爐。」7因為按呢眾百姓一下聽見哨角、笛仔、琵琶、琴、瑟、及逐樣樂器的聲，就諸個百姓、諸個國、諸個腔口的人攏仆落敬拜尼布甲尼撒王所立的金像。8彼時，有幾若個迦勒底人進前來告猶大人。9對尼布甲尼撒王講：「願王萬歲！10王啊，你曾出令講，見若人聽見哨角、笛仔、琵琶、琴、瑟、笙(seng)，及逐樣樂器的聲，攏著仆落敬拜金像。11見若無仆落敬拜的，欲落佇炎熱的火爐。12今有幾若個猶大人，就是你所派管理巴比倫省的事務的沙得拉、米煞、亞伯尼歌；王啊，諸個人無要緊你的話，呣服事你諸個上帝，也呣敬拜你所立的金像。」13彼時，尼布甲尼撒大受氣到極，命令將沙得拉、米煞、亞伯尼歌帶來，就將諸個人帶到王的面前。14尼布甲尼撒問講：「沙得拉、米煞、亞伯尼歌，恁無服事我諸個上帝，也無敬拜我所立的金像，是刁故意嗎？15今恁閣聽見哨角、笛仔、琵琶、琴、瑟、笙，及逐樣樂器的聲，若便便仆落敬拜我所造的像，就好；總是恁若呣敬拜，欲即時恁落炎熱的火爐，有甚麼上帝欲救恁脫離我的手啊？」16沙得拉、米煞、亞伯尼歌應王講：「尼布甲尼撒啊，此個事阮呣免應你；17果然(ko̍-jiân)按呢，阮所服事的上帝會救阮出炎熱的火爐。王啊，伊也欲救阮脫離你的手；18若無按呢，王啊，你著知阮決斷無欲服事你諸個上帝，亦無欲敬拜你所立的金像。」19彼時，尼布甲尼撒滿心受氣，對沙得拉、米煞、亞伯尼歌變面，命令人起火爐，比平常七倍卡熱；20也命令軍隊中勇猛(ióng-béng)的幾若人，縛沙得拉、米煞、亞伯尼歌，佇炎熱的火爐。21許個人受縛猶原穿褲、袍、及內衫，及其餘的衫，佇炎熱的火爐。22因為王的命令真緊急，火爐閣真熱，許個掠沙得拉、米煞、亞伯尼歌的人攏互火舌燒死。23沙得拉、米煞、亞伯尼歌彼三個人攏受縛墜落佇炎熱的火爐。24彼時，尼布甲尼撒王卬愕，緊緊起來，對伊的謀士講：「咱豈呣是縛三人佇火裡嗎？」應王講：「王啊，是啊！」25王講：「看啊，我看見有四個人，並無受縛，行佇火中，也無受傷；彼個第四個的容貌是親像上帝的子。」26對彼霎，尼布甲尼撒行近炎熱的火爐口，叫講：「至高的上帝的奴僕沙得拉、米煞、亞伯尼歌出來，來到遮！」沙得拉、米煞、亞伯尼歌就對火中出來。27許個總督、欽差、巡撫，及王的謀士，相及聚集看見彼三人，火無力通害的身軀，的頭毛也無燒著，衫褲無變換，也攏無臭火味。28尼布甲尼撒講：「沙得拉、米煞、亞伯尼歌的上帝是應該謳咾的！因為伊差伊的使者拯救許個倚靠伊的奴僕，反對王的命令，放拺家己的身軀，佇家己的上帝以外呣肯服事敬拜別個上帝。29所以我出令，諸個百姓、諸個國、諸個腔口的人，見若用話褻瀆沙得拉、米煞、亞伯尼歌的上帝，欲將的肉割碎碎，的厝欲做糞埽堆，因為無別個上帝會救人親像按呢。」30彼時王佇巴比倫省，高升沙得拉、米煞、亞伯尼歌。
