1夏瑣王耶賓聽見此個代誌，就差人去見瑪頓王約巴，及伸崙的王，押煞的王，2也到北方、山地及基尼烈南勢的亞拉巴平洋，及西勢多珥的山頭，諸個王；3閣去見東勢及西勢的迦南人、及亞摩利人、赫人、比利洗人，及耶布斯人，徛起佇山地的，以及黑門山腳地米斯巴的希未人。4及的眾軍隊攏出來，人額真多親像海邊的沙，馬及車也真多。5諸個王攏聚集，來到米倫的水邊，平平安營，欲及以色列交戰。6耶和華給約書亞講：「呣免為著來驚。因為明仔日差不多此時，我用刣死的眾人交佇以色列的面前。你著割斷的馬腿的大筋，用火燒的車。」7約書亞及攏總的戰士，忽然到米倫的水邊抵著就拍。8耶和華將in交佇以色列人的手，就拍，追趇到大西頓，也到米斯利弗瑪音，直到東勢米斯巴的平洋，刣死，無留一個。9約書亞就照耶和華所命令的款待，馬就割斷的腿的大筋，車就用火燒。10彼時，約書亞越轉來取夏瑣，用刀刣伊的王。（因為夏瑣平時做諸個國的頭。）11以色列人用刀刣死彼內面的眾人，一盡滅in；見有喘氣的無留一個。閣用火燒夏瑣。12約書亞取許個王攏總的城，以及的王，用刀刣死，一盡滅，照耶和華的奴僕摩西所命令的。13許個起佇崙仔頂的城，除夏瑣以外，以色列人攏無燒伊。只有夏瑣互約書亞燒去。14佇許個城所搶的物及精牲，以色列人攏取做家己的；獨獨人攏用刀刣死到滅無；見有喘氣的無留一個。15耶和華命令伊的奴僕摩西的，摩西照按呢命令約書亞。約書亞按呢行。見耶和華所命令摩西的，約書亞無一項無行。16按呢約書亞取彼個全地，就是山地、南方全地、歌珊全地、及平洋、亞拉巴、以色列的山地，及伊的平洋。17對上去西珥的哈拉山，到黑門山腳黎巴嫩山谷的巴力迦得，也掠彼所在許個王，拍互死。18約書亞及諸個王交戰真久。19除基遍的希未人以外，無一個城及以色列人講和，攏對交戰來取伊。20因為對耶和華互的心硬，抵敵以色列來及交戰，互一盡受滅，無得著憐憫，致到一盡滅無，照耶和華所命令摩西的。21彼時約書亞到，就對山地、希伯倫、底璧、亞拿伯、猶大山地、以色列山地剪除亞衲族的人。約書亞一盡滅、及許個城。22佇以色列人的地攏無留一個亞衲族的人，獨獨佇迦薩、迦特及亞實突有剩淡薄。23按呢，約書亞照耶和華所命令摩西一切的話取彼個全地，約書亞將地分互以色列做業照的支派的宗族。對按呢彼個地太平，無交戰。
