1耶和華已經互以色列人安靜，無及四圍一切的對敵交戰，已經歷過多多日。約書亞也歲壽多年老，2彼時約書亞就叫以色列眾人，的長老，及的族長，的審判官，的官長攏總來，對講：「我已經歲壽多年老。3耶和華──恁的上帝因為恁的緣故，對許個國所行一切的事，恁有看見，因為替恁交戰的是耶和華──恁的上帝。4所剩諸個國，以及我所剪除許個國，對約但到大海向日落的所在，我已經分互恁逐支派做業。5耶和華──恁的上帝欲對恁的面前趕逐(tio̍k)，也欲對恁的頭前革逐(kek-tio̍k)，恁就欲得著的地做業，照耶和華──恁的上帝所對恁講的。6所以，恁著大大壯膽，執守來行摩西律法的冊一切所記載的，呣通離開伊來偏左偏右。7佇恁中間所剩許個國，恁呣通及伊參插。呣通提起許個上帝的名，呣通互人指來咒誓，也呣通服事伊，呣通跪拜伊；8總是著照恁到今仔日所行的，結聯耶和華──恁的上帝。9因為耶和華已經用大閣強的國對恁的面前趕出；到今仔日，無一人會徛住佇恁的面前。10恁一人欲趕逐一千人，因為替恁交戰的，是耶和華──恁的上帝，照伊所對恁講的。11恁著大大家己謹慎，疼耶和華──恁的上帝。12恁若略仔倒退，及存佇恁中間所剩許個百姓結聯，及結親，相及往來，13恁著確實知，耶和華──恁的上帝的確無欲閣將許個百姓對恁的面前趕出；總是欲成做恁的羅網、活罩、拍恁身軀的箠、目睭內的茦，直到恁對佇耶和華──恁上帝所賞賜恁此個好的地滅無。14「看啊，我今仔日欲行世間人所著行的路。恁一心一意知耶和華──恁上帝所應允賜福恁的話無一句落空，攏應驗佇恁的身上，其中無落空一項。15耶和華──恁上帝所應允一切的福氣怎樣臨到恁的，耶和華也欲照按呢互逐樣的災禍到佇恁，直到伊滅無恁佇耶和華──恁上帝所賞賜恁此個好的地。16恁若違背耶和華──恁上帝所命令恁的約，去服事別個上帝，跪拜伊，耶和華的受氣欲對恁發出，恁欲緊緊滅無佇伊所賞賜恁好的地。」
