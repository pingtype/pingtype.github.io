1耶和華對約書亞講：「莫得驚，也莫得懍(lún)。你起來，導攏總的戰士上去艾城，我已經將艾城的王及伊的百姓，伊的城，伊的地，攏交佇你的手。2你款待艾城及伊的王，著親像前款待耶利哥及伊的王一樣。總是所搶伊的財物及精牲，恁通取做家己的。你著用兵埋伏佇城後。3對按呢，約書亞及一切的戰士攏起來，欲上去艾城。約書亞揀三萬大力的勇士，暝時差去，4吩咐講：「恁著埋伏兵攻城就是佇城後，呣通離開城甚遠，攏著備辦便。5我及我所導的眾百姓欲近倚城。親像頭擺出來攻擊阮，彼時阮就欲佇的面前逃走，6欲出來追趇阮，到阮引誘離開城；因為欲講：『諸個人親像頭擺佇阮的面前逃走。』所以阮欲佇的面前逃走，7彼時恁就著對埋伏的所在起來，取彼個城，因為耶和華──恁的上帝欲將伊交佇恁的手。8恁已經取城，就著用火燒城，著照耶和華的話行。看啊，這是我所命令恁的。」9約書亞差，就去埋伏的所在，踮佇伯特利及艾城的中間，就是艾城的西勢。彼暝約書亞歇佇百姓的中間。10天光約書亞早早起來，點算百姓，伊及以色列的長老佇百姓的頭前上去艾城(Ai-siâⁿ)。11眾百姓，就是及伊佇啲的戰士，攏上去，近倚城的頭前，佇艾的北旁紮營。佇伊及艾的中間有一個山谷。12伊約略有揀五千人，互in埋伏佇伯特利及艾城的中間，就是佇城的西勢，13對按呢安置百姓，就是城北勢的全軍及城西勢埋伏的兵。此暝約書亞入山谷中。14艾城的王看見，城內許個人，趕緊透早起來照所定著的時，出去到亞拉巴的頭前，欲及以色列人交戰，王及眾百姓攏去；總是呣知佇城後有兵埋伏欲攻擊in。15約書亞及以色列的眾人佇的頭前假刣輸，對曠野的路逃走。16城內的眾百姓攏聚集，追趇；追趇約書亞，就受引誘離開的城。17艾城及伯特利城無留一人無出去追趇以色列人，城門放開開，去追趇以色列人。18耶和華對約書亞講：「你伸出手裡所攑的槍來指艾城，因為我欲將伊交佇你的手。」約書亞就伸出手裡所攑的槍來指彼個城。19伊一下伸手，埋伏的兵就對伊的所在緊緊起來，走去入城取伊，緊緊放火燒城。20艾城的人越頭一下看，無拍算，城內火煙淐(chhèng)上天，就走遮(cháu-chia)走遐(cháu-hia)攏無路。許個走去曠野的百姓就翻頭來攻擊追趇。21約書亞及以色列的眾人看見埋伏的兵已經取城，城內火煙淐上高，就越轉身刣死艾城的人。22埋伏的兵也出來攻擊，受圍困佇以色列人的中間，前後攏是以色列人。對按呢刣死，無一個留啲，也無一個走去，23就活掠艾城的王，押伊到約書亞遐。24以色列人一盡刣死徛起佇艾的百姓，佇田裡佇曠野趇著的所在，攏倒佇刀下，到滅無；以色列眾人就倒轉來艾城，用刀刣城中的人。25當彼日刣死的，男女共一萬二千，就是艾城的百姓。26約書亞無勼(kiu)伊伸出槍的手，直到一盡滅艾城的百姓。27獨獨精牲及所搶城內的財物，以色列人攏取做家己的，照耶和華所命令約書亞的話。28約書亞燒艾城，互伊永永做土堆、荒廢，到今仔日；29閣吊艾城的王佇樹裡，到黃昏。日落的時，約書亞出命令，人就對樹裡收身屍落來，佇城門口，佇彼頂面疊一大堆的石頭，到今仔日猶佇啲。30彼時，約書亞佇以巴路山為耶和華──以色列的上帝起一座壇，31是用自然的石，彼頂面無動著鐵器的來起伊，照耶和華的奴僕摩西所命令以色列人的話，照摩西律法冊內所記的。佇此個壇頂獻燒祭互耶和華也奉謝恩的祭。32約書亞佇遐，用摩西的律法抄寫佇石頂，就是伊佇以色列人的面前所寫的。33以色列眾人，及的長老、官長，以及審判官，攏徛佇約櫃的雙旁，佇扛耶和華約櫃的祭司利未人的面前，無論是本地人、是寄腳的，一半佇基利心山的頭前，一半佇以巴路山的頭前，給以色列百姓祝福，照耶和華的奴僕摩西前所命令的。34然後，約書亞讀律法攏總的話祝福的、咒詛的，照攏總記佇律法的。35摩西所命令一切的話，約書亞佇以色列的全會及婦仁人、囝仔，及中間往來出外人的面前，無一句無讀。
