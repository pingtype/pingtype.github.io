1見若佇人的轄下做奴僕的，著看家己的主人堪得受齊全的尊敬，免得上帝的名及道理抵著誹謗。2設使伊的主人是信道理的，就呣通因為伊是兄弟來看輕伊；反轉閣卡著服事伊；因為受利益的就是信及得著疼的，你著用諸個教示來苦勸。3若有人傳別樣的教，無順服咱的主耶穌基督端正的話及照敬虔的教訓的，4伊是家己肨(phòng)風，呣知半項，有好辯論，及相爭話的弊病(pē-pēng)，5對按呢就生起怨妒、相爭、誹謗、歹念頭，以及心志敗壞、喪失真理的人的冤家。掠敬虔做利路。6若是敬虔兼知足就是大利路；7因為咱出世無帶甚麼來，過世(kè-si)也會帶甚麼去。8若是有通食穿，咱就欲知足。9獨獨許個想欲發財的，就陷落迷惑及羅網(lô-bāng)以及多多戇戇有損害的私慾，就是互人沈落佇敗壞及滅無的。10因為貪財是萬惡的根源。有人戀慕伊，就受迷惑來離開道理，用多多艱苦家己刺鑿(chhì-chha̍k)。11獨獨你屬上帝的人啊，著閃避諸個，來追趇(jip)義、敬虔、信、仁愛、吞愞、溫柔。12著爭戰信的好爭戰，將永活擒住住。你的受召就是為著此個，你也曾承認好的志願佇多多干證的人的面前。13我佇賞賜活命互萬項有的上帝的面前，以及對本丟彼拉多做好的干證的基督耶穌的面前，吩咐你：14著守此個命令，無瑕疵(hâ-chhû)，無通嫌，到咱的主耶穌基督的顯現。15到期，大福氣、獨一有權能萬王的王、萬主的主，欲顯明伊，16就是獨一死，佇通近倚的光，人所未曾看見、也會看見的，願尊貴及永遠的權勢歸佇伊。阿們！17今世好額的人你著吩咐，心志莫得自高，莫得下的向望佇無定著的錢財；著下佇將萬物滿滿互咱享受的上帝。18閣吩咐行好事，好額佇好所行，歡喜賑濟，甘願分互人，19為著家己積聚好的地基，備辦後來的事，互擒住(khîⁿ-tiâu)真的活命。20提摩太啊，所交託你的，你著保守伊，離開有名無實的智慧諸個粗俗的虛詞(hu-sû)，及相比較的辯論。21有人自稱有此號智慧，就已經差謬(chha-biū)道理啦。願恩典及恁佇啲！
