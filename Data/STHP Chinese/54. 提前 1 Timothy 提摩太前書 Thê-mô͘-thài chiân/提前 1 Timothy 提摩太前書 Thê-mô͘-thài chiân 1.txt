1保羅做基督耶穌的使徒，照救咱的上帝及互咱有向望的基督耶穌所命令的，2批寄互提摩太，就是佇信做我真的子的。願你對父上帝及咱的主基督耶穌得著恩典、憐憫、平安！3我去馬其頓的時，曾勸你猶原住以弗所，互你通吩咐幾若人莫得傳別號的教，4也莫得愛聽無影跡的話及無窮盡的族譜；凡若此號是生出辯論，呣是互上帝佇信所安排的得著成。5若是誡命的宗旨是仁愛；此個仁愛是對清氣的心及無通責備的良心，及無假的信生出。6有人失落諸個，反轉向浮漂(phû-phiò)的談論，7愛做教法師，也曉得家己所講的，以及所集的言論是為著甚麼。8咱知律法是好，獨獨人著合法來用伊；9無敬虔及犯罪的，無聖潔及粗俗的，拍死父拍死母的，刣(thâi)死人的，10行淫的，好男色的，做販俏的，講白賊的，濫糝咒誓的，抑是有甚麼別項逆正(ge̍k-chèng)教的事。11這是照大福氣的上帝交託我榮光的福音所講的。12我感謝互我有氣力的就是咱的主基督耶穌，因為伊掠我做盡忠，設立我做差用。13我前是謗瀆的，窘逐的，侮慢的；總是我此號所做是出佇呣知呣信，才得著憐憫。14閣咱的主的恩典是格外豐盛，互我佇基督耶穌有信有疼的心。15有一句話通信，通齊(chiâu)全接納的，就是「基督耶穌臨到世間，欲救有罪的人。」其中我是第一歹。16若是我得著憐憫，是因為耶穌基督欲佇我第一歹的人顯明伊一切的吞愞，來做後來信靠伊得著永活的人的模樣。17願尊貴、榮光歸佇毀壞、看著、萬世代的王、獨一的上帝，到代代無盡。阿們！18我的子提摩太啊，我照前所論到你的讖語，將此個誡命交託你，互你用諸個讖語來爭戰彼個好的爭戰。19著存信及無通責備的良心，有人放拺此個，論到信就失落伊，親像摃(kòng)破船。20其中有許米乃及亞力山大；我已經將交互撒但，互受警戒呣通誹謗。
