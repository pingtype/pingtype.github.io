1我佇基督講話真實無白賊，我的良心佇聖神及我相及做干證：2我有大憂悶，痛(thòng)心無息；3因為我為著我的兄弟，我的骨肉的至親，就若本身受咒詛，離開基督也甘願。4是以色列人；有做子的名份、有榮光，有諸個約、有律法的傳授、有服事的禮儀，及諸個應允攏屬佇。5列祖是的祖，照肉體來論，基督也對出。伊是萬物的頂面，是上帝堪得謳咾到代代的。阿們！6呣是講上帝的話廢去。因為對以色列出的無一盡是以色列人，7也呣是因為做亞伯拉罕的後裔就一盡做子；獨獨「佇以撒的欲稱做你的後裔。」8這就是講，呣是肉體的子就算做上帝的子，獨獨應允的子才算做後裔。9因為應允的話是講：「照此個期我欲到，撒拉欲有一個子。」10呣若按呢，閣有利百加，對咱的祖以撒一人來懷孕，（11子猶未出世，好歹猶未行，欲互上帝揀選人所定著的旨意會久長佇啲，呣是出佇所行，是出佇召伊者。）12就給利百加講：「大的欲服事細的。」13親像所記載講：「我疼雅各；怨恨以掃。」14按呢咱欲怎樣講？上帝有不義嗎？斷斷呣是！15因為伊給摩西講：我欲憐憫我所憐憫的，我欲體貼我所體貼的。16照按呢看，不在佇意愛的，也不在佇行的，是在佇憐憫人的上帝。17因為聖經給法老講：「我互你興起，刁持欲用你顯明我的權能，也互我的名報揚佇普天下。」18按呢，伊隨意憐憫人，也隨意互人硬(ngī)心。19你欲對我講：「怎樣伊猶啲嫌人？因為是誰逆伊(ge̍k)的旨意？」20你此個人啊，你是誰反轉辯駁上帝啊？受造的物豈會對造伊的講：「你啥事創造我按呢？」21土的權豈呣是出在燒磁(sio-hûi)的人，平平對彼塊來做器具，一個貴氣一個下賤嗎？22設使上帝愛顯明伊的受氣，閣互人識伊的權能，就大大寬容吞愞許個通受氣的器具，便便欲敗壞的；23也互人識伊榮光的富有到佇通憐憫的器具，伊所代先備辦欲得著榮光的。24就是咱諸個互伊所召的，呣若出佇猶太人，也出佇外邦人；25親像伊佇何西阿的冊講：呣是我的百姓，我欲稱做「百姓」；呣是得著疼的，我欲稱做「得著疼的」。26前佇啥所在給講：恁呣是我的百姓，佇遐欲稱做「真活上帝的子」。27以賽亞論以色列就叫講：「以色列諸個子，雖然in的數額親像海沙，欲得著救的是許個所剩的若定；28因為主欲完全閣簡捷(kán-chia̍t)來成伊的話佇地裡。」29閣親像以賽亞代先講：若呣是萬軍的主給咱留一個種啲，就咱已經親像所多瑪及蛾摩拉一樣。30按呢，咱欲怎樣講？外邦人無追趇(jip)義，猶久得著義，就是對信的義。31若是以色列人追趇成義的法，也無得著彼個法。32這是怎樣？因為無對信，是對所行，著觸佇彼個互人著觸的石，33照所記載講：你看，我將互人著觸的石，跋倒人的石磐下佇郇城；見若信伊的人無致到見誚。
