1耶和華吩咐摩西講：2「你著吩咐以色列人，給講：我是耶和華──恁的上帝。3恁前所的埃及,地，彼位的人所行的，恁呣通趁來行，我欲導恁到迦南地，彼位的人所行的恁也呣通趁來行，也呣通照的規例來行。4恁著趁我的法度，守我的律例，照此個來行。我是耶和華──恁的上帝。5所以，恁著守我的律例法度；人若行諸個就欲對諸個來活。我是耶和華。6「恁攏呣通親近骨肉的親，來露現伊的下體(ē-thé.)。我是耶和華。7呣通露現你的老母的下體，來凌辱你的老父。伊是你的老母，呣通露現伊的下體(ē-thé.)。8你老父的後某的下體你呣通露現；伊是你的老父的下體。9你的姊妹，無論是同父者抑是同母者，出世佇家內抑是出世佇家外，攏呣通露現的下體。10你的後生的查某子，抑是你的查某子的查某子，呣通露現的下體，因為是你本身的下體。11你老父的後某的查某子，對你的老父生者，是你的小妹，呣通露現伊的下體。12呣通露現你的姑(ko͘)的下體；伊是你的老父骨肉的親。13呣通露現你的姨母(î-bú)的下體；伊是你的老母骨肉的親。14你呣通凌辱(lêng-jio̍k)你的叔伯露現伊的某的下體；伊是你的姆(ḿ)你的嬸(chím)。15你呣通露現你的媳婦的下體；伊是你的子的某，呣通露現伊的下體。16呣通露現你的兄弟的某的下體；伊是你的兄弟的下體。17婦仁人及伊的查某子的下體呣通攏露現，呣通將伊的子的查某子抑是伊的查某子的查某子的下體來露現伊；是骨肉的親，這是真歹。18某猶佇啲，你呣通另外閣娶伊的姊妹，露現伊的下體，來做伊的對頭。19「婦仁人經期到，無清氣的時，你呣通近倚伊，來露現伊的下體。20你呣通及厝邊的某行淫，來拍垃墋家己。21呣通互你的子兒對火中過去歸互摩洛，也呣通褻瀆你的上帝的名。我就是耶和華。22呣通及查甫人交合，親像及婦仁人一樣；這是真可惡的代。23不論甚麼獸呣通及伊交合，來拍垃墋家己。婦仁人也呣通徛佇獸的頭前，及伊交合；這是逆性的代。24「佇諸個一切的事，恁攏呣通拍垃墋家己；因為我佇恁的面前所趕出的列邦，佇諸個一切有拍垃墋家己；25地也拍垃墋，所以我辦伊的罪，彼個地也吐出伊徛起的百姓。26所以，恁著守我的律例，我的法度。諸個一切可惡的事，無論是本地人，抑是寄腳佇恁中間的外人，攏呣通行伊，（27因為佇恁以前徛起彼個地的人行諸個一切可惡的事，地就拍垃墋，）28免得恁拍垃墋彼個地的時，地就將恁吐出，親像吐出佇恁以前的百姓一般樣。29因為見若行諸個一切可惡的事的一項，行伊的人，欲對伊的百姓中剪除伊。30所以，恁著守我所交代的，免得恁趁許個可惡的風俗，就是佇恁以前的人所常常行的，致到恁對許個拍垃墋家己。我就是耶和華──恁的上帝。」
