1耶和華吩咐摩西、亞倫，對講：2「恁著吩咐以色列人講，佇地上一切走獸中通食的活物就是諸個：3見若分蹄(pun-tôe)拆叉(thiah-chhe)、反芻(hoan-chháu)的精牲，恁攏通食伊。4獨獨反芻抑是分蹄的中間呣通食的就是諸個：駱駝──因為反芻(hoan-chháu)、無分蹄(pun-tôe)，對佇恁是無清氣；5沙番(Sa-hoan)──因為有反芻無分蹄，對佇恁是無清氣；6兔仔──因為有反芻無分蹄，對佇恁是無清氣；7豬──因為有分蹄拆叉，總是無反芻，對佇恁是無清氣。8許個肉，恁攏呣通食；死的，恁攏呣通摸，對佇恁是無清氣。9「水中恁所通食的就是諸個：見若佇水裡、海裡、河裡、有翅有鱗的，攏通食伊。10見若佇海裡、河裡、水內一切的動物，就是水內一切的活物見若無翅無鱗的，恁攏著掠做可惡(khó-ò͘ⁿ)。11許個對佇恁是可惡的，恁呣通食伊的肉；死的也著掠做可惡。12見若水內無翅無鱗的，恁攏著掠做可惡。13「鳥隻(Chiáu-chiah)的中間恁著掠做可惡的，就是諸個恁呣通食伊，因為是可惡：就是鷹、鴞(hiau)、鵰(tiau)、鵪(ian)，14小鷹及伊的類；15烏鴉及伊的類；16鴕鳥、公的鴕鳥、魚鷹、雀鷹(chhiok-eng)及伊的類；17暗光鳥(àm-kong-chiáu)、鸕鶿(lô͘-chî)、鴣黃(ko͘-n̂g)、18貓頭鷹(niau-thâu-eng)、鵜鶘(thê-ô)、臭頭鷹(chhàu-thâu-eng)、19鶴、白鷺鷥及伊的類；戴鵀鳥(tì-kè-chiáu)及蝙蝠(pián-hok)。20「見若有翅的蟲用四腳行的，恁攏著掠做可惡。21獨獨有翅的蟲用四腳行的，其中有腳有腿，用來跳佇地裡的，恁也通食伊。22其中有蝗蟲(hông-thiông)、螞蚱(má-chà)、蟋蟀(sek-sut)及伊的類；蚱蜢及伊的類；諸個恁攏通食伊。23獨獨見有翅有四腳啲爬的物，恁攏著掠做可惡。24「對下面諸個攏會互恁無清氣。見若摸著彼個死的，的確無清氣到下昏時。25見若提著死屍的一塊仔，著洗伊的衣服，的確無清氣到下昏時。26見若精牲有分蹄無拆叉(thiah-chhe)，也無反芻(hoan-chháu)的，對佇恁是無清氣；見若摸的也無清氣。27見若四腳的獸，其中用腳掌行的，對佇恁是無清氣；摸伊的死屍者，的確無清氣到佇下昏時。28提伊的死屍者，著洗伊的衣服，的確無清氣到下昏時。諸個對佇恁是無清氣。29「地上啲爬的物對佇恁無清氣的就是諸個：鼬鼠(iû-chhú)、鼫鼠(se̍k-chhú)、蜥蜴(sek-e̍k)及伊的類；30壁虎、龍子、守宮(siú-kiong)、蛇醫(siâ-i)、蝘蜓(ián-têng)。31啲爬的物的中間諸個對佇恁是無清氣的。佇已經死，見若摸伊的，的確無清氣到下昏時。32其中有死的，磕落佇甚麼物，彼個物就無清氣，無論是柴的器具、抑是衣服、抑是皮、抑是布袋，無論是做甚麼路用的器具，著下佇水裡，的確無清氣到下昏，彼時才清氣。33若有一隻跋(poa̍h)佇磁器(hûi-khì)內，彼內面無論有甚麼，就染無清氣，恁著將此個磁器拍破。34彼內面一切會食得的食物，染著水的就無清氣，閣彼號器具內會飲得的，也是無清氣。35許個死屍，若有一塊磕落佇甚麼物件，彼個物件就無清氣，無論是風爐，抑是灶，就著拍破，攏無清氣，也對佇恁是無清氣。36總是水泉抑是聚集水的池猶原是清氣；若磕著彼個死屍的，就無清氣。37若佇死屍，有一塊磕落佇欲種的種子，種子猶原清氣。38若水已經給伊拍(tâm)，彼個死屍有一塊磕落佇伊的頂面，彼個種子對佇恁是無清氣。39「恁所通食的精牲伊若家己死，有人摸著伊的死屍，伊的確無清氣到下昏時；40有人食彼個死的精牲，著洗伊的衣服，的確無清氣到下昏時；提死的精牲者，也著洗伊的衣服，的確無清氣到下昏時。41「見若佇地上啲爬(pê)的物是可惡的，攏呣通食。42見若用腹肚行的及用四腳行的，抑是有多多腳的，就是一切爬佇地上的，恁攏呣通食，因為是可惡的物。43恁呣通因為甚麼啲爬的物互家己成做可惡，也呣通因為諸個互家己無清氣，致到恁染垃墋。44因為我是耶和華──恁的上帝；恁著家己聖來成聖，因為我是聖。恁也呣通用佇地上啲爬的物來拍垃墋家己。45因為我是導恁出埃及地的耶和華，欲做恁的上帝；所以恁著聖，因為我是聖。」46這是走獸、飛鳥，及水中會振動的活物，以及會爬佇地上的物的規例。47著分別無清氣的及清氣的，會食得的及食得的活物。
