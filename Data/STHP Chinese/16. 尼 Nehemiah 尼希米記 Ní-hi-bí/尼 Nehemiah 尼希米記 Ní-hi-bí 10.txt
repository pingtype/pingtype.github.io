1蓋印的：是哈迦利亞的子──總督尼希米，及西底家；2西萊雅、亞撒利雅、耶利米、3巴施戶珥、亞瑪利雅、瑪基雅、4哈突、示巴尼、瑪鹿、5哈琳、米利末、俄巴底亞、6但以理、近頓、巴錄、7米書蘭、亞比雅、米雅民、8瑪西亞、璧該、示瑪雅，頂面諸個是祭司；9閣有利未人，就是亞散尼的子耶書亞、希拿達的子賓內、甲篾10；猶有的兄弟示巴尼、荷第雅、基利他、毗萊雅、哈難、11米迦、利合、哈沙比雅、12撒刻、示利比、示巴尼、13 荷第雅、巴尼、比尼努；14閣有百姓的頭人，就是巴錄、巴哈摩押、以攔、薩土、巴尼、15布尼、押甲、比拜、16亞多尼雅、比革瓦伊、亞丁、17亞特、希西家、押朔、18荷第雅、哈順、比賽、19哈拉、亞拿突、尼拜、20抹比押、米書蘭、希悉、21米示薩別、撒督、押杜亞、22毗拉提、哈難、亞奈雅、23何細亞、哈拿尼雅、哈述、24哈羅黑、毗利哈、朔百、25利宏、哈沙拿、瑪西雅、26亞希雅、哈難、亞難、27瑪鹿、哈琳、巴拿。28其餘的百姓、祭司、利未人、顧門者、唱歌者、尼提寧，以及一切及列邦的百姓隔開來歸服上帝的律法的，及的某、的子、的查某子，見會曉得會明白者，29攏結聯的兄弟的貴族，咒詛咒誓，欲遵趁上帝的律法就是上帝的奴僕摩西所傳授者，執守遵趁耶和華──咱的主一切誡命、法度、律例；30也無欲將阮的查某子配互此所在的百姓，也無欲為阮的子導的查某子。31此所在的百姓若佇安息日，帶貨物，抑是五穀來賣，阮佇安息日抑是聖日，阮無欲給買。到第七年無欲種作，見若欠阮的無欲給伊討。32阮閣為家己定著例，逐年逐人著納舍客勒(sià-khek-le̍k)的三份一，做阮的上帝殿的路用，33就是為著排列的餅，及常常獻的素祭，及常常獻的燒祭，及安息日、月的初一，及節期所獻的及聖的物，以及贖罪的祭，就是為以色列人贖罪的，以及阮上帝殿內一切的路用。34阮諸個祭司、利未人，及百姓拈鬮(liam-khau)，照阮的宗族佇逐年定著的時帶獻祭的柴到阮上帝的殿，燒佇耶和華──阮上帝的壇，照律法所記載的。35閣逐年將阮地上起頭熟的土產及逐號樹起頭熟的果子帶到耶和華的殿。36閣照律法所記載，將阮的子及精牲起頭生的，以及牛群羊群起頭生的帶到阮上帝的殿，到阮上帝的殿內啲服事的祭司；37也將阮起頭出的麥粉以及阮的舉祭的禮物、及逐樣樹的果子、新酒及油帶互祭司，收入佇阮上帝的殿的庫房，將阮地上所收成的十份一互利未人，因為利未人佇阮一切出土產的城得著十份一。38利未人取十份一的時，亞倫的子孫中的祭司，著有一個及利未人佇啲。利未人也著將十份一的十份一，帶到阮上帝的殿，到房間，收入府庫。39因為以色列人及利未人著用舉祭的五穀、新酒、及油，帶到收囥聖所的器具的房間，就是擔當職的祭司、顧門者、唱歌者、所踮的房間。按呢，阮就無欲放拺阮上帝的殿。
