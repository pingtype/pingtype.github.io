1日暗，彼二個使者到所多瑪；羅得坐佇所多瑪城門裡，羅得看見，就起來迎接(ngi&acirc;-chih)，鞠躬面向地，2講：「我的主啊，請越來奴僕的厝歇(hion)暝洗腳，明仔早起起來行恁的路。」講：「呣免！阮欲佇大街面過暝。」3羅得切切請，才越轉腳，越入伊的厝。羅得為備辦筵席，煏無酵餅(bû-kàn-pián)就食。4 猶未去睏，城內的人就是所多瑪人，對少年到老，四面來圍伊的厝，5叫羅得講：「今暗到你遮(chia)的人佇叨落？互出來，照阮所愛做。」6羅得出去到門外眾人遐，就將門關啲，7講：「兄弟啊！請恁莫得做此號歹。8你看，我有二個查某子，猶是在室女，容允我導出來，出在恁所愛來行；獨獨此二人已經到我的厝，呣通對做甚麼。」9眾人講：「你退去！」閣講：「此人寄居佇遮(chia)，續欲管轄(koán-hat)阮嗎？今阮欲害你比害卡傷重。」就挨夾(oe-khoeh)羅得，進前欲攻破伊的門。10總是彼二人伸手，牽羅得入厝，將門關起，11閣互門外的人，對細到大，目睭煙暈(ian-ñg)，攏看見；尋到倦(siän)尋無門。12彼二人對羅得講：「你佇遮猶有甚麼人？或是子婿或是子或是查某子，以及城內一切屬你的人，你著互攏出此所在。13因為阮欲剿滅(châu-biat)此個所在；是為著喝喊(hoah-hiàm)的聲佇耶和華的面前真大，耶和華差阮來，欲剿滅伊。」14羅得出去，對娶伊的查某子的子婿講：「恁起來離開遮，因為耶和華欲滅無此個城。」伊的子婿掠做伊是講笑。15使者催迫羅得講：「起來！導你的某以及你佇遮二個查某子去，驚了及此個城的罪惡相及受滅無。」16羅得延迁(iân-chhiân)彼二人因為耶和華憐憫羅得，就牽伊的手及伊的某的手，及伊二個查某子的手，將伊導出，安置佇城外；17導出去了，講：「你著逃命，呣通越頭看，亦呣通住佇平洋。著走去山裡，驚了受滅無。」18羅得對講：「我的主啊！呣通按呢！19你看，你的奴僕已經得著恩典佇你的面前；你亦對我顯出極大的仁慈，救我的性命。我會走到山裡，驚了此個災禍到佇我，我就死。20你看，此個城近近通逃走，也是細，請容允我逃閃佇遐，來保全我的活命。此個城豈呣是細個嗎？」21伊對伊講：「此個代誌我亦允准你；你所講的城我無欲捙(chhia)倒。22你著緊緊走去遐；因為你猶未到遐，我會做甚麼。」因為按呢彼個城名叫瑣珥。23羅得到瑣珥，日已經出。24彼時，耶和華將硫磺及火對天頂對耶和華遐，降落佇所多瑪及蛾摩拉，25將許個城以及全平洋，及城內所有的百姓，連地面上成長的，攏毀壞。26羅得的某佇後面一下越頭看，就變做一支鹽柱。27亞伯拉罕透早起來，到伊前日徛佇耶和華面前彼位，28向所多瑪拉蛾摩拉，及平洋的全地來看，看見彼所在火煙淐高，親像火爐的煙。29當上帝剿滅平洋諸個城的時，上帝數念亞伯拉罕，抵抵佇捙倒羅得所徛起的城的時，就教羅得對捙倒的中間出去。30羅得踮佇瑣珥驚惶，就及伊二個查某子對瑣珥上去，踮佇山裡；伊及二個查某子踮佇一個洞內。31大查某子對細查某子講：「咱的老父老啦，地上閣無人及咱做匹配來照人道。32來啦！通互老父飲酒，及伊相及睏。按呢，咱好通對伊留存後裔。33暝互老父飲酒，大查某子就入去及老父相及睏；伊甚麼時去睏，甚麼時起來，老父攏呣知。34隔日，大查某子給細查某子講：「我昨暝及老父相及睏。今暗咱閣互伊飲酒，你通入去及伊相及睏。按呢，咱好通對老父留存後裔。」35彼暝閣互老父飲酒，細查某子起來去及伊睏；伊甚麼時去睏，甚麼時起來，老父亦攏呣知。36按呢，羅得二個查某子攏對in老父來懷孕。37大的生子，叫伊的名摩押，就是現今摩押人的祖。38細的也生子，叫伊的名便亞米，就是現今亞捫人的祖。
