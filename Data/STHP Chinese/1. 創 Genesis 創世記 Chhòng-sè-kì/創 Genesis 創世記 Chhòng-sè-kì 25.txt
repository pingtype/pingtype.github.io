1亞伯拉罕閣娶一個某，名叫基土拉。2基土拉給伊生心蘭、約珊、米但、米甸、伊施巴、書亞。3約珊生示巴及底但。底但的子孫是亞書利族、利都是族、及利烏米族。4米甸的子是以法、以弗、哈諾、亞比大、以勒大。諸個攏是基土拉的子。5亞伯拉罕將一切所有的互以撒。6亞伯拉罕將財物分互伊諸個細姨的子，趁伊本身猶活的時差離開伊的子以撒，去東勢到東旁的地。7亞伯拉罕一生的年日是一百七十五歲。8亞伯拉罕食長歲壽成做老人，年歲滿足，斷氣死，倒(tò)祖。9伊的子以撒、以實瑪利將伊埋葬佇麥比拉的穴。此個穴佇幔利的頭前，赫(hek)人瑣轄的子以弗崙的田中，10就是亞伯拉罕對赫人所買彼區田。亞伯拉罕及伊的某撒拉攏埋葬佇遐，11亞伯拉罕死了後，上帝賜福互伊的子以撒。以撒倚近庇耳拉海萊徛起。12亞伯拉罕的子以實瑪利的世系記佇下底。以實瑪利就是撒拉的女婢埃及人夏甲對亞伯拉罕所生的。13亞伯拉罕的子以實瑪利的世系記佇下底。以實瑪利就是撒拉的女婢埃及人夏甲對亞伯拉罕所生的。14米施瑪、度瑪、瑪撒、15哈大、提瑪、伊突、拿非施、基底瑪。16諸個就是以實瑪利的子的名，照的鄉村(hiuⁿ-chhug)、營寨，做十二族的族長。17以實瑪利一生的歲壽一百三十七，氣斷死，就倒祖。18伊的子孫住佇哈腓拉到埃及頭前的書珥，欲去亞述的路，徛起佇伊眾兄弟的頭前。19亞伯拉罕的子以撒的世系記佇下底。亞伯拉罕生以撒。20以撒娶利百加做某的時抵仔四十歲。伊是巴旦亞蘭地的亞蘭人彼土利的查某子，亞蘭人拉班的小妹。21以撒因為伊的某無生子，替伊祈求耶和華；耶和華允准伊所求，伊的某利百加就懷孕。22囝仔佇伊的腹內相夾，伊就講：「若是此款，我乜使(mih-sái)按呢？」就去問耶和華。23耶和華給伊講：二國佇你腹內；二族欲對你的身軀出。此族欲卡強彼族；序大的欲服事序細的。24生產的日期到，果然腹內是雙生者。25頭一個出來者，身體紅紅，通身軀親像皮仔衫，就給伊號名做以掃。26隨後伊的小弟閣出來，伊的手擒(khîⁿ)以掃的腳後(tiⁿ)，就給伊號名叫雅各。二個子出世的時，以撒抵仔六十歲。27二個囝仔漸漸大，以掃(gau)拍獵，常常佇山野；雅各做人恬靜，常常住布棚內。28以撒疼以掃，因為常常食伊的野味；29利百加疼雅各。有一日，雅各煮湯，以掃對山野倒來，厭倦到極。30以掃對雅各講：「我真厭倦，求你用此個紅的湯互我食。」因為按呢以掃亦名叫以東。31雅各講：「你今仔日用大子的名份賣互我。」32以掃講：「我都欲死啦，此個大子的名份對佇我有啥利益？」33雅各講：「今仔日你著對我咒誓。」伊就對伊咒誓，將大子的名份賣互雅各。34雅各就將餅及紅豆湯互以掃，伊就飲食，起來做伊去。這就是以掃看輕大子的名份。
