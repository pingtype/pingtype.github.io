1彼時，天下的口音、言語攏一樣。2徙去東勢的時陣(chūn)，佇示拿地抵著一片的平洋，就住佇遐。3大家參詳講：「來啊！咱著做磚，燒互伊熟。」有磚通替石，閣有石油通替灰土。4閣講：「來啊！咱著起城及塔，塔頂抵天，為咱立一個名，免得咱四散佇全地。」5耶和華降臨，欲看世間人所起的城及塔。6耶和華講：「看啊！諸個百姓攏合一，言語亦一樣，現今已經起手做此個事，以後所欲做的無一項會禁止。7來啊！咱落來去，佇遐拍亂的口音，互的言語大家相通。」8對按呢耶和華互對遐四散佇全地；就停工，無起彼個城。9所以彼個城名叫巴別，因為耶和華佇遐拍亂天下的言語，耶和華互人對遐四散佇全地上。10閃的世系記佇下底。閃一百歲，大水以後二年，生亞法撒。11閃生亞法撒了後猶活五百年，閣有生子查某子。12亞法撒三十五歲生沙拉。13亞法撒生沙拉了後猶活四百連三年，閣有生子查某子。14沙拉三十歲，生希伯。15沙拉生希伯了後猶活四百連三年，閣有生子查某子。16希伯三十四歲，生法勒。17希伯生法勒了後猶活四百三十年，閣有生子查某子。18法勒三十歲，生拉吳。19法勒生拉吳了後猶活二百連九年，閣有生子查某子。20拉吳三十二歲，生西鹿。21拉吳生西鹿了後猶活二百連七年，閣有生子查某子。22西鹿三十歲，生拿福。23西鹿生拿福了後猶活二百年，閣有生子查某子。24拿福二十九歲，生他拉。25拿福生他拉了後猶活一百十九年，閣有生子查某子。26他拉七十歲，生亞伯蘭、拿福、哈蘭。27他拉的世系記佇下底。他拉生亞伯蘭、拿福、哈蘭；哈蘭生羅得。28哈蘭死佇伊的老父他拉的面前，佇伊的本地迦勒底的珥城。29亞伯蘭、拿福各有娶某：亞伯蘭的某名叫撒萊；拿福的某名叫密迦，是哈蘭的查某子；哈蘭是密迦的老父，亦是以斯迦的老父。30撒萊無懷孕，無子。31他拉導伊的子亞伯蘭及伊的孫羅得就是哈蘭的子，以及伊的媳婦撒萊就是伊的子亞伯蘭的某，相及出迦勒底的珥城，欲去迦南地；到哈蘭就住佇遐。32他拉享壽二百連五歲，他拉死佇哈蘭。
