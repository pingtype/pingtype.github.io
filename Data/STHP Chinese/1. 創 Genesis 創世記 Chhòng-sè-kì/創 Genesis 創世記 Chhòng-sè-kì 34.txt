1利亞給雅各所生的查某子底拿，出去欲見彼所在的查某囝仔。2彼所在的牧伯(bo̍k-pek)希未人、哈抹的子示劍看見伊，就搝(khíu)伊，及伊相及睏，凌辱伊。3伊的心戀慕雅各的查某子底拿，疼此個查某子，用好話安慰伊。4示劍給伊的老父哈抹講：「求你給我聘此個查某囝仔做某。」5雅各聽見伊拍垃墋伊的查某子底拿。彼時伊許個子及伊的精牲佇山裡，雅各靜靜無做聲，聽候倒來。6示劍的老父哈抹出來見雅各，欲及伊講話。7雅各許個子聽見此個代誌，就對山裡倒來，逐個呣甘願，十分受氣；因為示劍佇以色列做出見誚的代誌，及雅各的查某子相及睏，這本是呣應該做的事。8哈抹及參詳講：「我的子示劍的心欣慕恁的查某囝仔，求恁將伊互我的子做某。9恁及阮大家結親，恁通將恁的查某子互阮，恁亦通娶阮的查某子。10恁及阮相及徛起！地佇恁的面前，恁住遮(tòa-chia)徛，做生理，建置產業。」11示劍對查某囝仔的老父及伊的兄弟講：「願佇你的面前得著恩典，恁所對我講的，我欲互恁。12出在恁欲對我討偌多聘金及禮物，我的確照恁所講的互恁；只有愛恁用查某囝仔互我做某。」13雅各許個子因為示劍拍垃墋的小妹底拿，就用奸詐的話來應示劍及伊的老父哈抹，14對講：「將阮的小妹互無受割禮的人做某，這個代誌阮做得，因為彼是阮的見誚。15恁所有的查甫人若攏受割禮親像阮一樣，有此一項才通應允恁，16阮就將阮的查某子互恁，阮亦娶恁的查某子；阮就及恁相及住，成做一個百姓。17設使恁呣聽阮的話來受割禮，阮就帶阮的小妹來去。」18哈抹及伊的子歡喜的話。19彼個少年人做此個代誌攏無延迁(iân-chhiân)，因為伊疼雅各的查某子；閣伊佇老父的家第一尊貴。20哈抹及伊的子示劍來到本城的門口，給本城的人講：21「諸個人及咱和好，呣值著准佇此個地徛起，做生理；閣此個地亦開闊，會容允得。咱通娶的查某子做某，亦通將咱的查某子嫁互。22獨獨著有一項，許個才欲允咱及咱徛起，成做一個百姓：就是咱中間所有的查甫人攏著受割禮，親像受割禮一樣。23伊的牛、羊、財產，及一切的精牲豈無攏歸佇咱嗎？只有著允，就欲及咱住。」24見若對城門出來的人攏聽趁哈抹及伊的子示劍的話；對按呢見若對城門出來的查甫人攏受割禮。25到第三日，眾人當啲痛疼的時，雅各二個子，就是底拿的兄西緬及利未，攏攑刀，趁人無張持來到城內，刣死攏總的查甫人，26也用刀刣死哈抹及伊的子示劍，導底拿對示劍的厝出來就去。27雅各許個子，為著小妹受拍垃墋，就來到受刣的人遐，搶劫的城，28搶的羊群、牛群，及驢，以及城內及田裡所有的；29閣將一切的貨物錢財、一切的囝仔、及婦仁人，以及逐塊厝所有的，攏搶掠(lia̍h)就去。30雅各給西緬及利未講：「恁連累我，互我佇此所在徛起的百姓的中間，就是佇迦南人及比利洗人的中間，有臭名。閣我的人額少，的確聚集來攻擊我、拍我，我及全家的人攏會滅無。」31講：「伊豈通款待阮小妹親像娼妓嗎？」
