1人佇地上愈卡多，也生查某子的時，2上帝的子看見人的查某子媠，就照所愛，娶做某。3耶和華講：「人既然屬佇肉體，我的神無欲永遠踮佇；若是的日子欲到一百二十年。」4佇彼時有大漢人佇地面上，後來上帝的子及人的查某子同房，就生子；就是對古早英雄有名聲的人。5耶和華看見人佇地上，罪惡真大，心內所想的念頭逐日攏是歹，6耶和華退悔伊造人佇世間，心內憂悶。7耶和華講：「我欲對地上剿滅我所創造的人，將人及走獸，蟲，飛鳥，攏剿滅，因為我造了有退悔。」8只有挪亞得著恩典佇耶和華的面前。9挪亞的世系記佇下底。挪亞是義人，佇彼世代的中間是完全的人。挪亞及上帝相及行。10挪亞生三個子，就是閃、含、雅弗。11世界敗壞佇上帝的面前，世界充滿強暴。12上帝看世界攏敗壞；因為見有肉體者佇世界的行做攏是敗壞。13上帝對挪亞講：「見有肉體者，我看的末期已經到；因為的強暴充滿佇世界，你看，我欲將及地做一下毀滅。14你著用松柏柴做大船，船內著隔房間，內外用瀝青油糊伊。15大船的造法是按呢：長三百肘，闊五十肘，高三十肘。16船著做窗仔，高一肘。門著下佇船邊。船著做三層分上、中、下。17你看，我，我欲互大水氾濫佇地上，來毀滅天下；見若有活氣的肉體，見若佇地上者，攏會死。18總是我欲及你立我的約；你及你的子，你的某，你的媳婦攏著入大船。19見若有活氣的肉體，逐樣一對，一隻公的一隻母的，你著帶入大船，及你相及保全活命。20飛鳥各照伊的類，精牲各照伊的類，地上的蟲各照伊的類，逐樣一對，欲到你遐來保全的活命。21你著提逐樣的食物積聚啲，通做你及的食物。」22挪亞就按呢行。照上帝攏總所命令的去行。
