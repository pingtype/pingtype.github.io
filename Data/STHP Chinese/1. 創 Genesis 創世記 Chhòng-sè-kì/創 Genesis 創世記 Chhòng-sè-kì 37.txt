1雅各徛起迦南地，就是伊的老父寄腳的所在。2雅各的世系記佇下底。約瑟十七歲及伊許個兄相及顧羊。伊是一個囝仔，及伊的老父的細姨辟拉的子，悉帕的子常常做陣。約瑟將伊許個兄的歹品行給老父講。3今以色列疼約瑟卡贏過佇疼伊的眾子，因為約瑟是伊年老生的；伊給伊做一領彩色的衫。4約瑟許個兄看見老父疼約瑟過頭佇疼，就怨恨約瑟，會及伊講和睦的話。5約瑟夢見一個夢，給伊許個兄講，就閣卡怨恨伊。6約瑟對講：「請恁聽我所夢見的夢：7咱佇園裡縖(hâ)五穀，我所縖的起來徛，恁所縖的圍(ûi-lûi拜我所縖的。」8伊的兄應講：「總無你真正欲做阮的王嗎？真正欲管轄阮嗎？」in著伊的夢及伊的話閣卡怨恨伊。9後來伊閣夢見一個夢，亦給伊的兄講：「你看，我又閣夢見一個夢，有日、月，及十一粒星拜我。」10約瑟給伊的老父及伊的兄講；老父就責備伊講：「你所夢見此個夢是怎樣！總無我及恁老母、恁兄弟攏欲仆，拜你嗎？」11伊的兄攏怨妒伊，伊的老父用諸個話記佇心內。12約瑟的兄去示劍，飼老父的羊。13以色列對約瑟講：「恁兄豈呣是佇示劍飼羊嗎？你來，我欲差你去遐。」伊應講：「我佇遮。」14伊給伊講：「你去看恁兄有平安抑無，羊群有平安抑無，倒來給我講」；就差伊出希伯崙的山谷，伊就去到示劍。15有人撞著伊佇山裡迷路，就問伊講：「你啲尋甚麼？」16伊講：「我啲尋我的兄，請給我講，佇叨落啲飼羊？」17彼人講：「已經離開遮，因為我聽見啲講，咱來去多坍。」約瑟就去趇伊的兄，抵著佇多坍。18遠遠看見伊，伊猶未行到遐，就相及計謀欲害死伊，19大家相及講：「你看！做夢者來啦。20乎(hò)來！今咱給伊刣死，(hiat)佇一個乾井，才來講有歹獸食伊。咱才看伊的夢將來怎樣。」21流便聽見，就救伊脫離的手，講：「咱呣通害伊的生命」；22流便閣對講：「呣通互伊流血，通給伊佇此個曠野的乾井，呣通下手害伊。」意思是欲救伊脫離的手，互伊倒去伊的老父遐。23約瑟到伊的兄遐，彼霎就褪(thǹg)約瑟的外衫，就是伊身軀彼領彩色的衫，24就掠伊落井；彼個井是乾的，內面無水。25坐啲食餅，攑目看，看見一陣以實瑪利人對基列來，用駱駝背香料、乳香、沒藥，欲帶落去埃及。26猶大對諸個兄弟講：「咱刣死咱的小弟，囥(khùg)密伊的血，有甚麼利益？27咱來給伊賣互以實瑪利人，呣通下手害伊；因為伊是咱的小弟，咱的骨肉。」兄弟聽伊。28有許個米甸的生理人對遐過，伊的兄就給約瑟對井內拔起來，將伊賣互以實瑪利人，得著二十個銀。許個人就帶約瑟去埃及。29流便倒轉來井邊，看見約瑟無佇井內，就拆裂家己的衫，30倒去小弟遐，講：「囝仔無去啦。也我呢，我欲叨落去？」31就刣一隻山羊牨，將約瑟彼領衫搵(ùn)血，32就差人提彼領彩色的衫去老父遐，講：「阮尋著此領，請你認看是你的子的外衫抑呣是？」33伊認得，就講：「這是我的子的外衫。有歹獸給食伊，約瑟的確互伊拆碎。」34雅各就拆裂衫，腰縖麻布，為伊的子哀傷多多日。35伊的子及伊的查某子攏起來安慰伊，伊呣肯受安慰，講：「我的確哀傷落陰府到我的子遐。」伊的老父為著伊啼哭。36米甸人帶約瑟到埃及，將伊賣互法老的人臣──侍衛長波提法。
