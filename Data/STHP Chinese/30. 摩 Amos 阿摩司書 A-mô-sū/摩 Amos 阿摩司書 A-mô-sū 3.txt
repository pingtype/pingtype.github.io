1以色列人啊，著聽耶和華所講攻擊恁的話，就是攻擊我所導出埃及地的全家的話：2佇地上萬族中，我只有識恁；所以，我欲辦恁一切的罪過。3二人若無相約，豈會相及行？4獅若無咬著物，豈會佇樹林內哮嗎？細隻勇的獅若無所得著，豈會對穴內出聲嗎？5若無張活罩，鳥仔豈會陷落地上的羅網嗎？羅網若無所得著，豈會對地上翻起來嗎？6城內若歕哨角，百姓豈無驚惶嗎？災禍若到一個城，豈呣是耶和華所降落的嗎？7主耶和華若無用伊祕密的意思指示伊的奴僕──諸個先知，就攏無所行。8獅啲哮，是誰無驚？主耶和華已經講，是誰無講先知的話？9著佇亞實突的宮殿及埃及地的宮殿報揚講：恁著聚集佇撒瑪利亞諸個山，就看見其中的大擾亂及彼內面暴虐的事。10因為曉得行正直，就是用強暴及搶劫的物、積聚佇的宮殿內。這是耶和華講的。11所以主耶和華按呢講：欲有對敵來圍困此個地，互你的勢力衰微，搶你的宮殿。12耶和華按呢講：「親像牧者對獅的嘴搶出二支腳抑是半塊耳仔，按呢踮撒瑪利亞的以色列人撐佇眠床角抑是舒(chhu)綉花毯的眠床者，的得著救亦不過是按呢。」13主耶和華──萬軍的上帝講：恁著聽此個話，亦著干證佇雅各家。14我辦以色列罪過的日，也欲辦伯特利的祭壇；壇角欲受剉折(chhò-chi̍h)，墜落地。15我欲毀伊冬天的厝、夏天的厝。象牙的厝也欲毀滅；大厝亦攏無去。這是耶和華講的。
