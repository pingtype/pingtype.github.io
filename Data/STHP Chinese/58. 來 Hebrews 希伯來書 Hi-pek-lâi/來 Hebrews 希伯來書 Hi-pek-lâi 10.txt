1因為律法既然有將來好事的影，無許個物的真形，永永會用逐年常常啲獻相同的祭，互親近的人得著完全。2若是會，就獻祭的事豈無停息嗎？因為服事的人，一下清氣，就良心無閣知有罪。3若是對諸個祭物是互人逐年記得罪；4因為牛羊的血，會除去罪。5所以伊來入世間，就講：祭祀禮物你呣愛；你曾給我備辦身軀。6燒祭及贖罪祭你無歡喜。7彼時我講：你看，我來啦，我的事記載佇冊裡，上帝，我來是欲行你的旨意。8頂面已經講：「祭祀及禮物，燒祭及贖罪祭，你呣愛，亦無歡喜（諸個是照律法來獻的）」；9後來講：「你看，我來是欲行你的旨意」；伊是除去代先的，欲設立隨後的。10佇此個旨意，對耶穌基督一擺獻身軀，咱得著成聖。11閣見若祭司逐日徛啲來服事，沓沓獻許個相同的祭，就是永永會除去罪的12獨獨基督既然獻一個祭到佇永遠，就坐佇上帝的大旁。13以後，聽候伊諸個對敵下做伊的腳踏椅。14因為伊用一擺獻祭，互諸個成聖的人永遠做完全。15聖神給咱做干證；因為伊已經有講：16主講：諸個日了後，我及所欲立的約是此個：我欲將我的律法下佇的心，刻佇的頭腦。17後來就講：的罪惡，的不法，決斷無閣記念。18諸個既然赦免，就無閣為著罪獻祭。19所以兄弟啊，咱佇耶穌的血既然得著好膽入聖所，20對伊所給咱開新及活的路，按帳簾經過的，此個帳簾就是伊的身體。21閣既然有大祭司治理上帝的家，22咱著用真實的心，充滿的信，心已經受灑免互良心責備，身軀亦已經受清水洗，來親近上帝；23咱所向望的已經有承認，今著堅固此個，承認無搖動，因為彼個應允咱的是信實。24閣著大家相眷顧，來激起仁愛，及行好。25呣通放息恁的聚會，親像有人慣勢按呢，就是著相勸勉，既然看見彼日近，閣卡著按呢。26因為咱已經得著真知真理，後來若甘心啲犯罪，就無閣有贖罪的祭；27獨獨驚惶來聽候審判及欲吞滅對敵的熱火。28棄絕摩西的律法的，有二三人做干證，就互伊死無憐憫，29何況睭踏上帝的子，將互本身成聖的約的血做俗物，閣侮慢施恩的聖神，恁想，彼號人應該受的刑罰著加偌重啊！30因為咱知是誰有講：「伸冤在我，我欲報應」；閣講：「主欲審判伊的百姓。」31陷落佇真活上帝的手，真通驚啊！32恁著記得前得著光照了後，忍受患難的大交戰許個日：33或是受詈罵(lóe-më)、艱苦，互人變弄做戲齣(hì-chhut)；抑是人受此號的艱苦，恁亦及伊有份。34因為人佇鎖鍊的中間，恁曾體貼伊，人搶恁的業，恁歡喜忍受，知家己有閣卡好久長佇啲的業。35所以，莫得棄拺恁好膽的心；因為這有大報賞。36恁要緊著吞愞，互恁已經行上帝的旨意，後來通受所應允的。37因為閣霎仔久若定，彼個啲來的欲到，伊無欲延延；38若是我的義人欲對信來活。設使伊勼狹(kiu-koeh)，我的心無歡喜伊。39總是咱呣是勼狹致到沈倫的，是有信致到靈魂得救的。
