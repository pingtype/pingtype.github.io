1所以，恁諸個聖的兄弟同得著天召的，著深想咱所承認做使者、做祭司頭的耶穌。2伊盡忠佇設立伊的，親像摩西佇上帝的全家一樣。3因為伊算是會堪得受榮光贏過摩西，親像建立家的比家卡尊貴；4因為家攏有人建立伊，獨獨建立萬物的就是上帝。5閣摩西做奴僕，果然盡忠佇上帝的全家，來干證將來欲傳的事。6獨獨基督做子，治理伊的家；咱若執守對向望所有的好膽及誇口堅固到尾，就做伊的家。7所以親像聖神講：今仔日恁若聽見伊的聲，8就呣通剛硬恁的心，親像佇激我受氣的時、佇曠野試探我的日。9佇遐，恁的列祖驗來試我，閣歷過四十年看見我的所行。10所以，我無歡喜彼代的人，講：的心常常失迷，呣識我諸個路！11我就佇受氣中咒誓，講：斷斷得通入我的安息。12兄弟啊，恁著謹慎，驚了恁中間，豈採有人囥呣信的歹心，離開真活的上帝。13所以恁著趁猶有通叫做今仔日的，日日相勸勉，驚了恁中間有的互罪迷去，來硬心。14因為咱若持守起頭的深信堅固到路尾，就有份佇基督。15當猶啲講：「今仔日恁若聽見伊的聲，就呣通剛硬恁的心，親像佇激我受氣的時。」16因為聽來激受氣的，是是誰啊？豈呣是隨摩西出埃及的眾人嗎？17上帝四十年久，所無歡喜的是是誰啊？豈呣是犯罪、身屍倒佇曠野的人嗎？18上帝咒誓呣准入伊的安息的，若呣是呣信趁的人是是誰啊？19對按呢看，會入，就是因為呣信。
