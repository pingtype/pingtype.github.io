1所以，基督道理的初學，咱且放下啲，來致意進步到完全，免閣下地基，就是反悔來脫離諸個死死的所行，及信上帝、2諸個洗的禮數，以及按手、死人復活，及永遠的審判，諸個教訓。3上帝若准，阮就欲按呢行。4因為人已經曾得著光照、受著天裡的恩賜，5有份佇聖神，閣受著上帝的好話、及啲來的世界諸個權能，6後來背叛，就會互閣換新來反悔。因為家己閣釘上帝的子佇十字架，來顯明凌辱伊。7因為土地，食著沓沓(taüh-taüh)落的雨水，來生菜蔬，合作穡(choh-sit)人的路用，就得著上帝賜福；8若是生草茦及蒺藜(chít-lê)，就受棄拺，近佇受咒詛，伊的結局就是燒燎去(sio-lio-khì)。9所疼的兄弟啊！阮雖罔按呢講，若是深信恁逐項卡贏這，閣屬佇得救。10因為上帝呣是無公道，來記得恁的工，及恁為著伊的名所顯明的仁愛，因為恁平素服事諸個聖徒，到今亦服事。11我愛恁逐人猶原顯出此號的殷勤，互恁的向望滿足，到路尾。12互恁無致到貧憚(pîn-tõa)，就是學許個對信及吞愞來承接諸個應允的人。13今上帝應允亞伯拉罕的時，因為無卡大的通指來咒誓，就指本身來咒誓，講：14「我賜福，欲賜福你；加添欲加添你的後裔。」15親像按呢，亞伯拉罕(gâu)愞，就得著所應允的。16因為人是指卡大的來咒誓，亦用咒誓做相爭的結尾，來決定伊。17按呢，上帝愛欲格外顯明伊的旨意移易(î-èk)，互許個承接應允的人知，才用咒誓來做證見。18欲對二項移易的事，上帝所會白賊的，互咱有大大的安慰，就是咱已經逃避來擒所下佇頭前的向望。19咱為此個向望，親像靈魂的碇，拋佇帳簾內，堅固無移徙。20耶穌做先鋒，已經為著咱入去遐，成做永遠的祭司長，照麥基洗德的班列。
