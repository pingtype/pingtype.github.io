1信就是所向望者的實在，及未看見的事的憑準。2因為佇此個，就古早人有得著干證。3對信，咱知諸個世界是對上帝的話來造成；按呢，所看見的，呣是對會看見的來成。4對信，亞伯獻祭互上帝，比該隱卡好，對按呢得著干證伊是義，就是上帝看伊的禮物來做干證。閣對此個信，伊死了猶啲講話。5對信，以諾受遷徙，致到無見著死，人尋伊著，因為上帝遷徙伊；是未遷徙的代先，有得著干證伊互上帝歡喜。6設使無信，就會互上帝歡喜；因為親近上帝者，的確著信伊有，也是報賞許個求伊的人。7對信，挪亞佇未看見的事，已經得著默示，就敬畏，來備辦大船，救伊的家眷。對按呢來定世間的罪，閣得著承接照信的義。8對信，亞伯拉罕受召的時就順命令出去，到將來欲得著做業的地；伊出去，呣知欲去叨落。9對信，就出外佇所應允的地，親像佇呣是家己的地，徛起佇布棚，及以撒、雅各就是相及承接同一樣的應允的。10因為伊向望有地基的城，是上帝所經營起造的。11對信，撒拉，雖罔過生產的年歲，猶得著會懷孕，因為伊掠應允伊的做信實。12所以對一人閣是親像已經死者生湠，親像天星的多，親像海沙的得。13諸個攏是照信來死，未曾得著所應允的；獨獨遠遠看，歡喜來等接，閣家己認佇地上做人客，做出外的。14因為按呢講的是表明啲尋一個祖家。15數念所對遐出來的地，就有通倒去的機會。16總是今欣慕閣卡好的，就是佇天裡的。所以上帝稱做的上帝，無掠做見誚，因為已經替備辦一個城。17對信，亞伯拉罕受試的時，獻以撒；就是彼個承受諸個應允的，獻伊獨生的子。18曾有給伊講：「對以撒生的欲稱做你的後裔。」19因為伊掠做上帝對死人中會互伊復活；所以通譬喻講得著伊對死倒轉來。20對信，以撒論將來的事祝福雅各、以掃。21對信，雅各臨終的時，給約瑟二個子祝福，倚枴仔來敬拜。22對信，約瑟臨終的時，念著以色列的後裔欲出埃及，閣為著伊的骨骸來吩咐。23對信，就摩西出世的時，伊的父母因為看見子清秀，囥密伊三月日，亦呣驚王的命令。24對信，摩西已經長成呣承認做法老查某子的子。25卡愛及上帝的百姓相及受苦難，呣愛暫時享受罪惡的快樂。26掠做有份基督的凌辱比埃及的財寶卡貴氣，是向望報賞的緣故。27對信，伊離開埃及，無驚王的受氣；堅心忍耐，親像看見所看見的主。28對信，來設過節，及抹血的禮，免得剿滅大子的磕著。29對信，過紅海親像行乾地；埃及人試行伊，就沈落去。30對信，踅(set)耶利哥城歷過七日，城就倒壞。31對信，娼妓喇合用和平接納細作(sòe-choh)，所以無及呣順趁的人相及滅無。32我欲閣講甚麼啊？欲講基甸、巴拉、參孫、耶弗他、及大衛、撒母耳，以及諸個先知，就時無夠額。33許個人對信，刣贏諸個國，行公義，得著應允，勒(nih)獅的嘴，34拍熄火焰，閃避利刀；弱成做強，交戰勇猛，攻破外邦的戰陣。35有婦仁人得著的親人對死復活。亦有人受酷毒的刑罰，呣願受贖，是愛得著卡好的復活。36閣有人受戲弄、鞭拍、以及鎖鍊、關監、諸個試，37閣有人受石頭擲，鋸仔鋸，受誘惑的試，互刀刣死，穿綿羊山羊的皮奔波逐所在，抵著喪鄉、患難、暴虐，38有的佇曠野、佇山嶺、佇石洞、佇地穴，四界漂流，諸個人是世間堪得有的。39攏已經對信得著干證，若是未曾得著所應允的；40因為上帝給咱代先備辦閣卡好的事，是欲互若無咱，就得著完全。
