1我設使會講人及天使的音語，若無仁愛，我就成做響(hiáng)的銅器，鳴(tân)的鐃鈸(lâ-poa̍h)。2我設使做先知明白攏總的奧妙，及攏總的知識，閣設使有齊備的信，夠額來移山，若無仁愛，我就算做是甚麼。3我設使盡所有的來賑濟，閣獻我的身軀互火燒，若無仁愛，就我無得著利益。4仁愛是(gâu)寬容、慈悲；仁愛是無怨妒；仁愛無誇口，無品嗙(phín-phóng)，5無行見誚的事，無求家己的利益，無快受氣，無記得人的歹，6無歡喜不義，是及真理相及歡喜；7凡事忍受，凡事相信，凡事向望，凡事吞愞。8仁愛永遠無去。若是先知的職欲廢無；許個音語欲息知識(chai-bat)欲廢無。9因為咱所知的無完全，做先知也無完全，10完全若到，無完全的就廢無。11我做囝仔的時，講話親像囝仔，性情親像囝仔，意見親像囝仔，已經成人(sêng-jîn)，就廢無囝仔的事。12因為咱今對鏡啲看，霧霧無明，若是到彼時就當頭對面。我今所知無完全，到彼時就知，親像我互主知一樣。13現今所存的就是信、向望、仁愛此三項，其中第一大的是仁愛。
