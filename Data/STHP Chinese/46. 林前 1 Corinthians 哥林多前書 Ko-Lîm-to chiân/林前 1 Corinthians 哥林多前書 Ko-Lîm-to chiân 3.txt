1兄弟啊，我前及恁講話，掠恁做屬神的人，是做屬肉體的人，佇基督是做嬰仔的。2我曾用奶飼恁，無用米糧。因為恁前堪得，到今猶會。3是恁猶趁肉體，恁中間既然有怨妒、相爭，豈呣是趁肉體，照人的款來行嗎？4因為此個講：「我屬保羅」；彼個講：「我屬亞波羅。」按呢恁豈呣是趁人的意思嗎？5亞波羅是甚麼？保羅是甚麼？是恁所對來信的差用，照主所賞賜逐人的。6我栽種，亞波羅沃水，獨獨上帝互伊大欉。7按呢生栽種的，沃水的，攏算得數(siàu)；只有互伊大欉的上帝若定。8栽種的及沃水的，是一樣，若是逐人照家己的著磨欲得著家己的工錢。9因為阮是上帝的同著磨的；恁是上帝所作的園，上帝所起的厝。10照上帝所賞賜我的恩，我親像智慧的師傅頭，有下地基，別人起佇彼頂面；總是逐人著謹慎怎樣起伊。11因為所下的地基以外無人會下別個地基，地基就是耶穌基督。12總是人若用金、銀、寶石、柴、草、稻稿(tiū-kó)起佇此個地基頂，13逐人的工欲露現，是彼日欲顯明伊，因為欲對火來顯現；閣火欲試驗逐人的工是甚麼款。14人所起造的工若猶留啲，就伊欲得著工錢。15人的工若燒燎去，伊就抵著損失，獨獨本身欲得著救，呣拘是親像對火中脫出。16豈呣知恁是上帝的殿，上帝的神佇恁內面嗎？17人若毀壞上帝的殿，上帝欲毀壞伊；因為上帝的殿是聖，殿就是恁諸個。18人呣通家己騙。恁中間若有人掠家己佇此世間做有智慧，就著成做戇，通成做有智慧。19因為此世間的智慧，照上帝看是戇。因為有記載講：「互諸個智慧的人，中(tiong)in家己的詭譎(khúi-khiat)的」；20閣講：「主知有智慧的人的念頭是空空。」21所以呣通將人來誇口，因為萬物是恁的。22無論保羅、亞波羅、磯法、世界、活、死、現今的、將來的，攏是恁的；23恁是基督的，基督是上帝的。
