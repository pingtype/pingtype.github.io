1雖然無利益，我不得不著誇口。我欲講起主的異象及啟示。2我識一人佇基督的，十四年前受帶到第三層天；（或是佇身軀，我呣知；或是無佇身軀，我也呣知；上帝知。）3我識一個親像此號的人（或是佇身軀，或是無佇身軀，我呣知，上帝知。）4伊受帶到樂園，聽見得通講的話，就是人所呣通講的。5我欲為著此號人誇口；若是為著家己，除我的軟弱以外，我無欲誇口。6我若愛欲誇口也呣是戇，因為我欲講真實；總是我家己約束，驚了人的評論我卡過頭佇伊所看見我，抑是伊對我所聽見的。7因為諸個啟示的極大，免得我過頭自高，所以互我肉體內有茦，就是撒但的使者來拍我，免得我過頭自高。8為著按呢，我三擺求主，互彼個離開我。9伊給我講：「有我的恩你就夠額，因為我的氣力是佇人的軟弱來成。」所以，我真歡喜卡愛誇口我諸個軟弱，互基督的氣力住佇我。10所以我為著基督，掠諸個軟弱、欠缺、窘逐、困迫做歡喜；因為我軟弱的時，反轉有氣力。11我成做戇，是恁迫著我。因為我合該著互恁謳咾。我雖然無甚麼佇啲，實在無卡輸許個上等的使徒。12使徒的證據，我果然用百般的吞愞，來行佇恁中間，就是諸個兆頭、神蹟、權能。13除去此項我無連累恁，以外，恁猶有甚麼事呣值著其餘的教會？此個無公道的所在，請恁寬恕我。14今此個是我第三擺備辦便欲去恁遐，也無欲連累恁；我所憶(it)著的就是恁，呣是恁的物。因為子兒呣應該給父母捏積(lia̍p-chek)，是父母給子兒捏積。15我真歡喜為著恁的靈魂來開費，也費盡家己的生命。總無我愈疼恁，愈少得著恁的疼嗎？16有人講我無拖倕(thoa-thū)恁，是我奇巧用詭譎的步數來提恁。17我所差去恁遐的人，其中我有曾用甚麼人(lut)恁啊？18我勸提多，也差一個兄弟及伊去。提多曾(lut)恁嗎？阮所行豈呣是同一個神？同一樣的腳步嗎？19恁到今，掠做阮對恁啲分訴；阮佇基督講話佇上帝的面前。所疼的兄弟啊，一切的事攏是為著建立恁。20因為我啲驚，驚了我來的時，豈採抵著恁無照我所愛，也恁抵著我照恁所呣愛；驚了有相爭、怨妒、受氣、結黨、誹謗、講尻脊後(ka-chiah-āu)話、品嗙(phin-phóng)、紛亂諸個事。21也驚了我閣來的時，我的上帝互我佇恁的面前卑微，我也為著多多從前(chiông-chiân)犯罪，也無反悔所行的污穢(ù-oè)、姦淫、放蕩的人來憂悶。
