1所以阮既然有此個職份，照所得著的憐憫，就無餒志(loé-chì)，2是有棄拺見誚的暗事；無行佇詭譎(khúi-khiat)，無混雜上帝的道理；就是顯明真理，佇上帝的面前將家己證明佇逐人的良心。3若阮的福音有所遮蓋(jia-khàm)，就是遮蓋佇沈淪(tîm-lûn)的人。4佇中間此世界的上帝互呣信的人的心睛暝，免得基督榮顯的福音的光照。基督就是上帝的像(siōng)。5因為阮無傳家己，是傳基督耶穌做主，也本身為著耶穌做恁的奴僕。6因為上帝曾講，光著對暗裡出來的，伊也有照佇阮的心，互阮對識上帝的榮顯，就是對耶穌基督顯明的來得著光。7若是阮有此號寶貝囥(khǹg)佇土的器具，是欲互極大的權能做上帝的，呣是出佇阮。8阮凡事受患難，若是無困迫；為難，也無失望；9抵著窘逐，也無受放拺；受拍倒，也無死無。10身軀常常帶耶穌的死，互耶穌的活也會顯明佇阮的身軀。11因為阮諸個活的沓沓(ta̍uh-ta̍uh)為著耶穌來交付佇死，互耶穌的活也會顯明佇阮會死的肉體。12按呢，就死的力啲行佇阮，活的力啲行佇恁。13總是阮已經有此個信的神，抵抵照所記載講：「我有信，所以有講。」阮也信，所以也講。14家己知互主耶穌復活的，也欲互阮及耶穌復活，閣欲引進阮及恁相及徛佇伊的面前。15因為萬項事攏是為著恁，欲互恩典對人愈(ná)多來愈加添，就互感謝益發充滿，致到上帝得著榮光。16所以，阮無餒志(loé-chì)。阮的外體雖然敗壞，若是阮的內心日日換新。17因為阮目久(ba̍k-nih-kú)輕輕的艱苦，是給阮成上等上、永遠的大榮光。18因為阮呣是看佇所會看見的，是看佇所看見的；因為所會看見的是暫時，所看見的是永遠。
