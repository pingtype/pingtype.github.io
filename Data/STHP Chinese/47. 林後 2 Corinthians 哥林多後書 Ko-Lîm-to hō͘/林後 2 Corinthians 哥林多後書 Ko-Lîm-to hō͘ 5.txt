1因為阮知，阮佇地裡布棚(pò͘-pîⁿ)的厝若毀壞，就有對上帝所起造，呣是人的手所造的厝，是永遠佇天裡的。2因為阮佇此個布棚(pò͘-pîⁿ)啲吐氣，不止欣慕阮對天裡的厝，親像衫穿褡(tha̍h)落去；3若得著穿，就免褪腹裼(thǹg-pak-theh)。4因為阮佇此個布棚的啲拖磨吐氣(thoa-boâthó͘-khùi)，呣是愛褪起來，是愛穿褡落去，致到彼個會死的互活吞落去。5今備辦阮得著此個的就是上帝，伊也用伊的神做定互咱。6所以，阮常常好膽，知阮佇身軀就是及主相離。7因為阮啲行是對信呣是對所看。8按呢阮好膽，也閣卡歡喜離開身軀及主相及。9所以，無論佇身軀，抑是離開身軀，阮所致意的，是互伊歡喜。10因為咱眾人的確著顯明佇基督的公座前，互逐人照伊對身軀所行的代誌，或(he̍k)是好或是歹來受報應。11所以阮既然知主的通驚畏(kiaⁿ-ùi)，就苦勸人。若是阮已經顯明佇上帝，我也向望有顯明佇恁的良心。12阮呣是靠家己對恁證明，就是互恁為著阮有通誇口的所在，通應許個照外貌(goā-māu)無照內心誇口的人。13因為阮若狂，是為著上帝；若自在，是為著恁。14因為基督的疼痛催迫阮，是阮想：一人替眾人死，就是眾人死；15閣伊替眾人死，是欲互諸個活的人以後無為著家己來活，是為著替死來復活者。16所以，阮對今以後，無照肉體識(bat)人。雖然曾(bat)照肉體識基督，今以後無閣按呢識伊。17所以人若佇基督，就是做新創造的，舊的代誌已經過去，今攏變成新的。18閣萬項事攏是出佇上帝；伊對基督互咱及伊復和，也將此個勸人及上帝復和的職份互阮；19就是上帝佇基督，互世間及伊復和，無將的罪過歸佇，也將復和的道理交託阮。20按呢，阮為著基督做欽差，親像上帝用阮勸恁。阮為著基督求恁及上帝復和。21上帝互彼個無罪的，替咱成做罪，是欲互咱佇伊來成做上帝的義。
