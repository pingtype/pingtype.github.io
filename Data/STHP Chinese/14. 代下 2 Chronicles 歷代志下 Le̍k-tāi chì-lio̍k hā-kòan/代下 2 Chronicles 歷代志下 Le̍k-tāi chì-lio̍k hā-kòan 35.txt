1約西亞佇耶路撒冷守過服事耶和華。正月十四日，百姓刣過節的羊仔。2王派諸個祭司當的職，閣勉勵做耶和華殿的工；3閣對許個歸佇耶和華做聖，教示以色列人的利未人講：「恁著將聖的約櫃下佇以色列王大衛的子所羅門所起的殿內，呣免恁用肩頭扛。今恁著服事耶和華──恁的上帝，及伊的百姓以色列。4恁著家己備辦照恁的宗族，恁的班列，趁以色列王大衛所記的，及伊的子所羅門所記的。5徛佇聖的所在照恁的兄弟，就是此個百姓宗族的房頭，著有利未人宗族的一組來服事伊。6著刣過節的羊羔，家己清氣，為著恁的兄弟備辦好勢，通照耶和華託摩西所講的來行。7約西亞對歸群的中間，綿羊仔及山羊仔共三萬隻，及牛牨三千隻，互攏總相及佇啲的百姓做過節的物；諸個是對王的產業取的。8伊許個首領也歡喜出互百姓及祭司及利未人；許個管理上帝的殿的希勒家、撒迦利亞、耶歇用羊仔二千六百隻，牛三百隻，互祭司做過節的祭。9利未人許個頭目歌楠雅及伊的兄弟示瑪雅、拿坦業，及哈沙比雅、耶利、約撒拔用羊仔五千隻，牛五百隻，互利未人做過節的祭物。10按呢，服事的代誌攏備辦便。祭司徛佇伊的位，利未人徛佇的班列，照王所命令的。11刣過節的羊仔，祭司對的手接血來灑；利未人剝許個皮，12也將燒祭移徙伊，通照百姓宗族的房頭分互，通獻互耶和華，照摩西的冊所記的；處置許個牛也是按呢。13照定著的例，用火煏過節的羊仔。許個祭物用鼎，用鍋、用鉢(poah)，煮伊；緊緊帶去互眾百姓。14然後為家己及祭司備辦；因為祭司亞倫的子孫專務獻燒祭及油，到下昏。所以利未人為家己也為祭司亞倫的子孫，備辦伊。15唱歌者亞撒的子孫，徛佇的位，照大衛、亞薩、希幔，及王的先見者耶杜頓所命令，顧門的人顧守逐個門，呣免離開的工，因為的兄弟利未人替備辦。16當彼日，服事耶和華的代誌攏備辦，也守過節，也獻燒祭佇耶和華的壇，照約西亞王所命令。17彼時相及佇遐的以色列人守過節，也守除酵節歷過七日。18對先知撒母耳的日以後，佇以色列中無有親像此霎所守的過節；閣以色列列王也攏無守過節，親像約西亞、及祭司、及利未人，以及相及佇啲的猶大，及以色列人，及耶路撒冷徛起的百姓所守的。19佇約西亞做王十八年就守此個過節。20諸個代誌以後，約西亞已經修整殿明白，有埃及王尼哥上來，欲拍伯拉河邊的迦基米施；約西亞出去抵當伊。21伊差使者來見約西亞，講：「猶大王啊，我及你甚麼干涉？我今仔日來呣是欲攻擊你，就是欲攻擊及我交戰的家，閣上帝吩咐我著趕緊，你莫得插上帝的事，免得伊剿滅你，因為上帝及我佇啲。」22總是約西亞呣肯越轉離開伊，改裝欲及伊交戰，呣聽上帝託尼哥所講出的話，就來到米吉多的山谷交戰。23射箭的人射著約西亞王。王對伊的人臣講：「帶我出去，因為我受重傷啦！」24伊的人臣扶伊出彼張車，下佇伊第二張車，載伊到耶路撒冷，伊就死，埋葬伊佇伊的列祖許個墓。猶大及耶路撒冷攏為著約西亞悲哀。25耶利米為約西亞哀傷。許個唱歌的男女佇的哀詞，攏有講起約西亞，到佇今仔日；閣佇以色列中用諸個做定著的例。看啊，許個攏記佇哀詞中。26約西亞其餘的事及伊照耶和華律法所記來行的好事，27及伊對頭到尾所行的事，看啊！攏記佇以色列及猶大列王的記錄。
