1對按呢所羅門為著耶和華的殿所做的工攏完。所羅門將伊的老父大衛所獻許個物帶入去，伊的銀，伊的金，伊許個器具，下佇上帝殿內的府庫。2彼時，所羅門聚集以色列的長老、各支派的首領，及以色列人許個族長到耶路撒冷，欲將耶和華的約櫃對大衛城──就是錫安──運上來。3以色列眾人，就佇七月的節期攏聚集到王遐。4以色列諸個長老到地，許個利未人扛約櫃。5就扛約櫃，及會幕及布棚內一切聖的器具上來，祭司利未人攏扛伊上來。6所羅門王及聚集到伊遐以色列的全會，佇約櫃前獻羊牛做祭祀，多到算得，也算了。7祭司扛耶和華的約櫃到伊的所在入彼間厝的後殿，到至聖所，下佇兵的翅下。8因為兵展開的翅佇櫃的所在的頂面，兵佇彼頂面遮蓋櫃及伊的槓(kǹg)。9許個槓真長，伊的槓尾對約櫃佇後殿前通看見，佇外面就看見，到今仔日猶佇遐。10櫃內只有二塊石碑，就是以色列人出埃及地，耶和華及立約的時，摩西佇何烈山所下(hē)的。這以外，無別項物。11許個祭司出聖所，因為所佇遐的祭司攏已經家己清氣，無照的班列。12利未人中眾唱歌者就是亞薩、希幔、耶杜頓，及許個子許個兄弟攏穿幼苧衫，徛佇壇的東勢，提鐃鈸、及瑟、及琴，閣有祭司百二人及佇遐歕哨角，13許個歕哨角者、許個唱歌者一齊同聲，謳咾感謝耶和華。用伊的哨角、鐃鈸、樂器，大聲謳咾耶和華講：因為伊是好，伊的慈惠永永佇啲！彼時，彼個殿就是耶和華的殿，有雲充滿，14致到祭司為著雲的緣故會徛啲服事，因為耶和華的榮光充滿上帝的殿。
