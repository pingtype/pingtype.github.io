1伊閣創一座銅壇，長二十肘，闊二十肘，高十肘；2閣鑄一個銅海，款式是圓的，高五肘，對此旁到彼旁十肘，圓環三十肘；3伊的下面有匏仔(pû-á)的款(khoán)圍伊，每肘十粒，來圍彼個銅海，匏仔有二鑆(sai)，鑄銅海的時續鑄(chù)伊；4銅海靠佇十二隻銅牛的頂面：三隻向北，三隻向西，三隻向南，三隻向東；銅海下佇牛的頂面，牛尾向內面；5銅海厚一巴掌的闊，伊的墘親像杯的墘，親像百合花，通貯三千罷特；6閣創十個盆：下五個佇正旁，五個佇倒旁，通洗佇遐，獻燒祭所用的物洗佇彼內面；獨獨銅海是互祭司通洗。7閣照的體式造十個金的燈台，下佇殿內：五個佇正旁，五個佇倒旁；8閣創十塊桌，下佇殿內：五塊佇正旁，五塊佇倒旁；閣創一百塊金碗；9閣起造祭司的院及大院，以及院門，用銅安許個門；10用銅海下佇殿的正旁，東勢向南。11戶蘭閣創盤、托仔、碗。按呢，戶蘭為所羅門王佇上帝的殿所做的工攏完。12就是：二支柱及許個盤，及柱頂二個柱枓，及蓋柱頂二個柱枓的盤的網，13閣有石榴四百粒，安佇二個網（每個網有石榴二鑆，蓋佇柱頂二個柱枓的盤）。14閣創許個座及座頂的盆，15銅海一個及伊的下面的牛十二隻，16伊的老父戶蘭用光亮的銅，為所羅門王為耶和華的殿做盤、托仔、肉叉，及逐樣的器具，17王佇約但平洋疏割及撒利但的中間，佇粘土的地鑄成的。18按呢所羅門做許個一切的器具真多，銅的輕重boe得著知。19所羅門也創上帝殿內一切的器具及金的壇及排列餅許個桌，20及好金的燈台及伊的燈，通照例點佇後殿的頭前。21伊的花伊的燈及鉗，攏是金的，閣是足成的金；22閣用好金做剪刀、盤、匙、火鼎。論到厝的門路，伊的內面至聖所的門及厝的門，就是殿的門，攏是金的。
