1羅波安到耶路撒冷的時，就聚集猶大及便雅憫的家，共十八萬人，攏是過揀的戰士，欲及以色列交戰，互國位閣歸佇羅波安。2總是耶和華的話臨到上帝的奴僕示瑪雅講：3差人去叫伊來，耶羅波安就及以色列眾人來見羅波安；4耶和華按呢講：『恁莫得上去，莫得及恁的兄弟交戰，逐人倒去伊的家！因為此個代誌出佇我。』」聽耶和華的話就倒去，無去攻擊耶羅波安。5羅波安踮佇耶路撒冷，佇猶大地起幾若個城做衛所，6就是起伯利恆、以坦、提哥亞、7伯夙、梭哥、亞杜蘭、8迦特、瑪利沙、西弗、9亞多萊音、拉吉、亞西加、10瑣拉、亞雅崙、希伯崙。諸個攏佇猶大及便雅憫做堅固的城。11羅波安閣堅固許個衛所，佇中間設兵的頭人，閣積聚米糧、及油、及酒。12閣佇逐個城備辦屏牌及槍，互伊極其堅固。猶大便雅憫攏屬佇伊。13以色列全地的祭司及利未人攏對四境來歸羅波安。14利未人離開的郊野及產業，來到猶大及耶路撒冷，是因為耶羅波安及伊的子拒絕i呣准行祭司的職份服事耶和華。15耶羅波安為山頭壇、為鬼怪、為伊所鑄的牛仔，家己設立祭司。16以色列眾支派中，見若定著意思欲尋耶和華──以色列的上帝的，隨到耶路撒冷，欲獻祭互耶和華──列祖的上帝。17按呢，堅固猶大國歷過三年，互所羅門的子羅波安強盛，因為三年久行大衛所羅門的路。18羅波安娶瑪哈拉做某，伊是大衛的查某孫耶利摩的查某子，又閣耶西的查某孫以利押的查某子亞比孩的查某子。19伊給伊生幾若個子，就是耶烏施、示瑪利雅、撒罕。20娶伊了後閣娶押沙龍的查某子瑪迦，伊給伊生亞比雅亞、亞太、細撒、示羅密。21羅波安娶十八個某，六十個妃，生二十八個子，六十個查某子；總是伊疼押沙龍的查某子瑪迦，贏過攏總許個某及妃。22羅波安設立瑪迦的子亞比雅做頭，佇兄弟中做首領，因為想欲設立伊續接做王。23羅波安照智慧來行，分散眾子佇猶大及便雅憫的全地，到逐個堅固的城，閣互多多米糧，閣給尋多多某
