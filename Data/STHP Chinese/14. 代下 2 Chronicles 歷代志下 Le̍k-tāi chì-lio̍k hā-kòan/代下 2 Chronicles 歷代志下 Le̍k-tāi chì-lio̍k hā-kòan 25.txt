1亞瑪謝坐位的時二十五歲，佇耶路撒冷做王共二十九年。伊的老母名叫約耶但，是耶路撒冷人。2亞瑪謝行耶和華所看做好的事，總是心無專一。3伊的國權已經堅固，就刣死前刺客伊的老父猶大王許個人臣，4總是無刣死的子，是照摩西律法的冊所記載耶和華命令講：「呣通因為子來刣死老父，也呣通因為父來刣死子，逐人著因為本身的罪來死。」5亞瑪謝聚集猶大人，照猶大及便雅憫的宗族設立千總、百總來導，閣算人額，對二十歲以上，得著過揀的兵會攑槍涫(kōaⁿ)盾牌上陣(chiūⁿ-tīn)的共三十萬；6閣用銀一百他連得，對以色列招募大能力的勇士十萬人。7有上帝的奴僕來見伊，講：「王啊，莫得互以色列的軍兵及你去，因為耶和華無及以色列人就是以法蓮的後裔佇啲。8你若一定欲去，就著奮勇爭戰！上帝欲互你敗佇對敵的面前；因為上帝有權會幫助人，也會捙倒人。」9亞瑪謝問上帝的奴僕講：「我已經用銀一百他連得互以色列的軍隊，許個欲怎樣啊？」上帝的奴僕應講：「耶和華會用比諸個卡多互你。」10對按呢亞瑪謝分別對以法蓮來的軍兵，互倒去兜。所以，真受氣猶大人，氣咈咈(khì-phut-phut)倒去兜。11利未人帶彼個櫃入王的辦公室，看見銀真多；就王的書記及祭司頭的委員來傾空彼個櫃，後來用櫃閣下佇原位。日日按呢做伊，拾銀真多。12猶大人閣活掠一萬人帶到山崁頂，對山崁頂給捙落去，致到攏碎碎。13亞瑪謝所差倒去許個軍隊，呣准及伊去交戰的，攻擊猶大許個城，對撒瑪利亞到伯和崙，刣死三千人，搶多多物。14亞瑪謝刣以東人倒來，就帶西珥族許個上帝立伊做家己的上帝，跪拜佇伊的面前燒香互伊。15因為按呢，耶和華大受氣亞瑪謝，就差一個先知去見伊，講：「許個百姓的上帝會救的百姓脫離你的手，你啥事求」16伊及伊講的時，王給伊講：「阮豈設立你做王的謀士啊？你恬恬！啥事討拍啊？」先知就恬恬，閣講：「我知上帝定著意思欲滅你，因為你做此個，呣聽我的勸戒。」17彼時猶大王亞瑪謝參詳，差使者去見耶戶的孫、約哈斯的子、以色列王約阿施，講：「來啊，咱二人相見面佇戰場。」18以色列王約阿施差使者去見猶大王亞瑪謝，講：「黎巴嫩的草茦差使者去見黎巴嫩的柏香樹，講：『用你的查某子互我的子做某。』後來黎巴嫩有一隻野獸經過，睭踏(thún-ta̍h)彼個草茦(chháu-chhì)。19今你講：『你已經拍贏以東』，你的心就驕，致到你誇口。你佇家內安然徛起就好，啥事起事惹災禍互你本身及猶大國相及倒壞啊？」20總是亞瑪謝呣肯聽。因為此個事是出佇上帝，欲將對敵的手，因為尋以東許個上帝。21對按呢以色列王約阿施上來，佇猶大的伯示麥及猶大王亞瑪謝相見面佇戰場。22猶大刣輸佇以色列的面前，逐人走倒去布棚。23以色列王約阿施佇伯示麥掠著約哈斯的孫、約阿施的子、猶大王亞瑪謝，帶伊到耶路撒冷，閣拆毀耶路撒冷的城牆，對以法蓮門到角門，共四百肘(tiú)；24取上帝殿內俄別以東所顧守的金銀器具，及王宮的財寶，閣掠人做准當，就倒去撒瑪利亞。25以色列王約哈斯的子約阿施死了後，猶大王約阿施的子亞瑪謝猶活十五年。26亞瑪謝其餘的事，對頭到尾，豈無攏記佇猶大及以色列諸個王的記錄嗎？27對亞瑪謝偏離無隨耶和華了後，佇耶路撒冷有人結黨欲害伊，伊就走到拉吉；i差人趇伊到拉吉，佇遐刣死伊。28人就用馬載伊倒來，及伊的列祖埋葬佇猶大的城。
