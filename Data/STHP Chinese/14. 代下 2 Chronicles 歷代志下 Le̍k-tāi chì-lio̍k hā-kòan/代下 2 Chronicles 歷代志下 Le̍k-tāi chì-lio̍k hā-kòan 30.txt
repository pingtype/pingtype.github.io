1希西家差人到以色列及猶大遍地，閣寫批互以法蓮及瑪拿西，愛到耶路撒冷耶和華的殿，守過節服事耶和華──以色列的上帝；2因為王及伊的首領，及佇耶路撒冷的會眾，已經相及議論欲佇二月守過節。3彼時會守；因為家己清氣的祭司猶無夠額，百姓也無有聚集佇耶路撒冷；4王及會眾攏看此個代誌做好。5就定著命令，宣佈佇以色列全地，對別是巴到但，互攏來，佇耶路撒冷守過節服事耶和華──以色列的上帝；因為百姓平素無多多人照所寫的規例來守伊。6走文書的帶王及伊許個首領的批，遍行以色列及猶大地。照王的命令講：「以色列人啊，恁著閣歸向亞伯拉罕、以撒、以色列的上帝──耶和華，伊就欲歸向恁就是脫離亞述許個王的手所剩的百姓。7恁呣通親像恁的列祖及恁的兄弟；干犯耶和華──列祖的上帝，致到伊互抵著滅無，親像恁所看見的。8今呣通親像恁的列祖來硬頷頸，著獻家己互耶和華，入伊的聖所，就是伊永遠分別做聖者；閣著服事耶和華──恁的上帝，通互伊的大受氣越轉離開恁。9因為恁若歸向耶和華，就恁的兄弟及恁的子兒欲佇掠的人的面前得著憐憫，通閣倒來此所在，因為耶和華──恁的上帝是慈悲、憐憫。恁若歸向伊，伊的確無越伊的面呣看恁。」10走文書的一城過一城，遍行以法蓮、瑪拿西，到西布倫。若是許個人恥笑，譏刺。11總是亞設、瑪拿西、西布倫的中間也有人家己謙卑，來到耶路撒冷。12上帝也感動猶大人，互一心趁王及許個首領照耶和華的話所出的命令。13二月，有多多人聚集佇耶路撒冷，成做真大的會，欲守除酵節。14起來，一盡除去耶路撒冷所有的壇及燒香的壇，佇汲淪溪。15二月十四日刣過節的羊仔。祭司及利未人家己見誚，清氣家己，帶燒祭到耶和華的殿，16照上帝的奴僕摩西的律法，照例逐人徛伊的位；祭司將對利未人的手接血，來灑(hiù)伊。17會中有多多人無清氣家己，所以託利未人替一切無清氣的人刣過節的羊仔，互佇耶和華的面前成做清氣。18因為以法蓮、瑪拿西、以薩迦、西布倫有多多人無清氣家己，總是也食過節，無合所記載的例。19因為希西家替祈禱講：「見若有決斷的心尋上帝，就是耶和華──列祖的上帝，雖然無照聖所清氣的禮家己清氣，求至好的耶和華也赦免。」20耶和華聽希西家祈禱，就醫好百姓。21住佇耶路撒冷的以色列人大大歡喜，守除酵節七日久。利未人及祭司日日謳咾耶和華，用響亮的樂器謳咾耶和華。22希西家安慰一切服事耶和華的利未人。對按呢眾人食節筵七日，獻謝恩節，閣認罪佇耶和華──列祖的上帝的面前。23全會議論，欲閣守節七日；對按呢歡喜閣守七日。24因為猶大王希西家送會眾牛牨一千隻，羊七千隻做祭物；眾首領也送會眾牛牨一千隻，羊一萬隻，閣多多祭司家己清氣。25猶大會眾及祭司、利未人，及許個對以色列來的會眾以及許個對以色列地來的出外人，及徛起佇猶大的出外人，攏歡喜快樂。26對按呢，佇耶路撒冷大歡喜，因為對以色列王大衛的子所羅門的時，佇耶路撒冷未曾有按呢。27彼時，祭司、利未人起來，給百姓祝福。的聲得著聽見，的祈禱透到伊徛起的聖所，到佇天裡。
