1彼時，所羅門聚集以色列的長老及逐支派的首領，以及以色列人許個族長，到耶路撒冷所羅門王遐，欲將耶和華的約櫃對大衛城──就是錫安──運上來。2以他念月，就是七月的節期，以色列人攏聚集到所羅門王遐。3以色列的長老攏來，許個祭司扛約櫃，4in就扛耶和華的櫃，及會幕以及布棚內一切聖的器具上來，祭司及利未人攏扛伊上來。5所羅門王及聚集到伊遐以色列的全會，佇約櫃前獻羊牛做祭祀，多到算得，也算了。6祭司扛耶和華的約櫃到伊的所在入彼間厝的後殿，到至聖所，下佇兵的翅下。7因為兵展開的翅，佇櫃的所在的頂面，閣兵佇彼頂面遮蓋櫃，及伊的槓(kǹg)。8許個槓真長，槓尾佇後殿前的聖所通看見，佇外面就看見，到今仔日猶佇遐。9櫃內只有二塊石碑，就是以色列人出埃及地，耶和華及立約的時摩西佇何烈山所下的。這以外，無別項物。10當祭司對聖所出來的時，有雲充滿耶和華的殿；11致到祭司為著雲的緣故會徛啲服事，因為耶和華的榮光充滿耶和華的殿。12彼時所羅門講：耶和華曾講，伊欲踮佇黑黑暗暗的所在。13我已經起此間殿互你徛起，做你永遠住的所在。14王越轉伊的面祝福以色列會眾，以色列會眾攏徛起來。15伊講：「耶和華──以色列的上帝是應該謳咾的！因為伊親嘴對我的父大衛所應允的，也親手應驗伊。16講：『對我導我的百姓以色列出埃及以來，我未曾佇以色列眾支派中揀一個城起殿互──我的名佇遐，獨獨揀大衛治理我的百姓以色列。』17我的父大衛心內有意思，欲為耶和華──以色列的上帝的名起殿。18總是耶和華對我的父大衛講：『你的心有意思欲為我的名起殿，你此個意思真好。19獨獨你呣通起殿，你所親生的子欲為我的名起殿。』20今耶和華應驗伊所講的話，我照耶和華的話起來續接我的父大衛坐以色列的國位，閣為耶和華──以色列上帝的名起殿。21我也佇遐為約櫃備辦一所在。櫃內有耶和華的約，就是伊導咱的列祖出埃及的時，及所立的約。」22所羅門當以色列會眾的面前，徛佇耶和華的壇前，攑起手向天講：23「耶和華──以色列的上帝啊，佇天頂佇地下，無有上帝親像你守約行仁愛佇你許個奴僕，就是盡心行佇你的面前的；24你對你的奴僕──我的父大衛所應允的你有守伊。你親嘴講的，親手應驗伊，照今仔日的款。25耶和華──以色列的上帝啊，你所應允你的奴僕──我的父大衛講：『你的子孫若謹慎in的所做，行佇我的面前親像你行佇我的面前，就屬佇你的欲佇我的面前坐以色列的國位，永無斷。』今求你應驗伊。26以色列的上帝啊，你對你的奴僕──我的父大衛所講的，求你互伊成做實事。27「上帝真正欲徛起地上嗎？看啊，天及諸個天的天尚且無夠額互你徛起，何況我所起此間殿啊？28耶和華──我的上帝啊，願你俯落數念你的奴僕的祈禱懇求，來聽你的奴僕今仔日所祈禱佇你面前的求叫祈禱。29願你日暝看顧此個殿，就是你所講起我的名欲佇遐的所在；來聽你的奴僕所欲向此所在祈禱的祈禱。30你的奴僕及你的百姓以色列向此所在祈禱的時，願你聽in的祈求，願你佇天裡，你徛起的所在來聽，你聽見的時就赦免。31「人若得罪伊的厝邊，也有人用一個咒誓教伊咒誓，伊若來此間殿佇你的壇前咒誓，32求你佇天裡聽，來辦理伊，審判你諸個奴僕：定歹人的罪，照伊所行的，報應佇伊的頭殼；定義人做義，照伊的義來互伊。33「設使你的百姓以色列因為得罪你，才刣輸佇對敵的面前，若歸向你，認你的名，閣佇此間殿祈禱懇求你，34求你佇天裡聽，來赦免你的百姓以色列的罪，互倒來你所賞賜的列祖的地。35「設使得罪你，致到天關密無落雨，你刑罰的時；若向此所在祈禱，認你的名，離開的罪，36求你佇天裡聽，赦免你的奴僕及你的百姓以色列的罪，佇你教示所著行的好路的時，閣落雨佇你的地，就是你賞賜你的百姓做業的。37「此個地若有飢荒、瘟疫、枯焦(ko͘-tâ)、朽爛(hiú-nōa)、草蜢、剪蟲(chián-thâng)，抑是的對敵佇許個城的地圍困，無論有甚麼災禍甚麼破病，38或是一人，或是你的百姓以色列的眾人，逐個知家己心內的災禍，向此間殿抬起手，無論怎樣懇求，怎樣祈禱，39願你佇天裡你所徛起的所在來聽伊，來赦免，來施行。你知的心，照逐人的行做來款待（因為世間逐人的心只有你知），40互佇你賞賜阮列祖的地一世人敬畏你。41「論到外邦人呣是屬你的百姓以色列，伊為著你的名對遠遠的所在來的，42（因為聽見你的大名大權能的手，伸出的手）若來向此個殿祈禱，43願你佇天裡你徛起的所在來聽，照外邦人一切所對你求的來行，互天下萬百姓攏識你的名，敬畏你親像你的百姓以色列一樣；閣互知我所起此間殿是用你的名來稱者。44「你的百姓若出去你所差去的路，及對敵交戰，也向你所揀的城及我為著你的名所起的殿來祈禱耶和華，45願你佇天裡來聽的祈禱懇求，來給判斷。46「你的百姓若得罪你（因為無有無犯罪的人），你受氣，將交互對敵致到對敵掠(lia̍h)到對敵的地，或是遠或是近，47若佇所掠去的地心內倒轉想，來反悔，閣佇掠的人的地，懇求你講：『阮有罪，阮有悖逆，阮有做歹』；48若佇受掠去的地就是對敵掠去的地，盡心盡性歸服你，閣向本地，就是你賞賜列祖的地及你所揀的城，以及我為著你的名所起的殿來祈禱你，49願你佇天裡你所徛起的所在聽的祈禱懇求，給判斷；50閣赦免你的百姓得罪你的，以及一切得罪你的罪過，互得著憐憫佇掠的人的面前，致到掠的人憐憫。51因為是你的百姓，你的產業，是你導出埃及對鑄鐵的爐中出來者。52願你的目睭開看顧你的奴僕的祈禱，及你的百姓以色列的祈禱，來聽in一切對你求的。53主耶和華啊，因為你曾對地上眾百姓的中間分別，來做你的產業，是照你導阮的列祖出埃及的時，託你的奴僕摩西所講的。」54所羅門佇耶和華的壇前腳頭窩跪啲，手伸向天，所對耶和華祈禱懇求的已經祈禱明白，就起來，55伊就徛啲，大聲祝福以色列全會眾，講：56「耶和華是應該著謳咾者！因為伊一切所應允者賞賜平安互伊的百姓以色列，見若託伊的奴僕摩西所應允的好話，無一句落空。57願耶和華──咱的上帝及咱佇啲，親像伊及咱的列祖佇啲一樣，願伊無離開咱，無放拺咱，58互咱的心歸向伊，來行伊一切的道路，守伊所命令咱的列祖的誡命、伊的律例、伊的法度。59我今佇耶和華的面前所祈求諸個話，願諸個話日暝近佇咱的上帝──耶和華，閣日日照代誌所合宜的為伊的奴僕判斷，及伊的百姓以色列判斷，60互地上萬百姓知耶和華是上帝，伊以外無別個。61所以恁的心著純全向耶和華──咱的上帝，遵趁伊的律例，守伊的誡命，親像今仔日的款。」62王及以色列眾百姓相及佇耶和華的面前獻祭。63所羅門獻謝恩的祭就是獻互耶和華的，牛二萬二千隻，羊十二萬隻。按呢，王及以色列眾百姓為耶和華的殿行獻殿的禮。64當彼日，王分別耶和華殿前院中的所在，佇遐獻燒祭、素祭，及謝恩祭的油，因為耶和華頭前的銅壇甚細，容允得許個燒祭、素祭，及謝恩祭的油。65彼時，所羅門及以色列眾人，就是對哈馬的路口到埃及的溪，攏及伊聚集做大會，佇耶和華──咱上帝的面前守節筵七日閣七日，共十四日。66第八日，王差百姓去；就給王祝福。因為耶和華對伊的奴僕大衛及伊的百姓以色列所施出一切的恩惠，就歡喜心內快樂，逐個倒去的布棚。
