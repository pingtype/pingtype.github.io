1以色列人出埃及地了後四百八十年，所羅門做以色列王第四年西弗月，就是二月，動工起耶和華的殿。2所羅門王為耶和華所起的殿，長六十肘(tiú)，闊二十肘(tiú)，高三十肘。3彼塊厝殿前的廊長二十肘，及伊的厝的闊平，佇厝的頭前伊的闊十肘；4閣為著厝做窗，有關死的窗仔子。5倚佇厝的牆，四圍起樓，就是倚佇厝的牆的四圍，前殿後殿攏是按呢，起邊房佇四圍；6樓的下層闊五肘，中層闊六肘，三層闊七肘。佇厝的外面做幫牆佇伊的四圍，互楹仔無插入殿的牆。7殿啲起的時，是用山中拍好的石。起殿的時，鎚、斧頭，及別號鐵器的聲音攏無聽見。8邊仔中房的門，就是佇殿的正旁，對捲螺梯上中層，對中層上到第三層。9對按呢起殿到好，就用柏香柴的楹(îⁿ)，柏香柴(pek-hiuⁿ-chhâ)的板(pán)遮蓋殿。10閣倚佇歸間的殿有起樓，各高五肘，諸個攏用柏香柴靠佇殿裡。11耶和華的話臨到所羅門講：12「論到你所起此間殿，你若行我的律例，趁我的法度，守我一切的誡命，照按呢行，我就欲照我所應允你的父大衛的話應驗佇你。13我欲踮佇以色列人的中間，也無放拺我的百姓以色列。」14所羅門起殿已經明白。15用柏香柴的板起做殿的內重牆( lāi-têng-chhiûⁿ)，對殿的土腳到楹仔(îⁿ-á)，攏用柴蓋伊的內重，閣用松樹板舖殿的土腳。16閣佇殿的後面，用柏香柴板起二十肘，對土腳到楹仔給伊做佇內面做後殿，就是至聖所。17後殿前的殿，深四十肘。18殿內的柏香柴攏有刻匏仔及花蕊；殿內攏是柏香柴，無看見一塊石。19厝的內面有備辦後殿，欲佇遐安置耶和華的約櫃。20後殿的內面長二十肘，闊二十肘，高二十肘，攏用好金安伊；也用柏香柴蓋壇。21厝內所羅門攏用好金安伊，後殿的頭前牽金鍊仔，也用好金安伊。22全殿攏安金，到彼間殿攏起好；倚佇後殿的壇，也攏安金。23佇後殿的內面，伊用橄欖柴做二個兵，逐個高十肘。24兵此旁的翅五肘，兵彼旁的翅五肘，對此旁的翅尾到彼旁的翅尾共十肘；25彼個兵也是十肘，二個兵的寸尺、款式攏相同。26 此個兵高十肘，彼個兵也是按呢。27將兵下佇後殿的內面；兵的翅展開，此個兵一個翅到此旁的牆，彼個兵一個翅到彼旁的牆，佇殿內二個翅相接；28伊閣用金安許個兵。29彼個殿四圍的牆，內外攏有雕刻，就是雕刻兵、棗樹(chó-chhi)，及花蕊(hoe-lúi)的款式。30殿的地板，內外攏安金。31閣用橄欖柴做入後殿的門、伊的門楣(mn̂g-bâi)、門豎(mn̂g-khiā)；鎮牆的五份一。32用橄欖柴所造二個門扇頂面刻兵、棗樹，及花蕊的款式，攏安金，閣用金鑲兵及棗樹的頂面。33閣用橄欖柴做入殿的門豎，鎮牆的四份一。34用松樹柴(siông-chhiū-chhâ)做雙旁的門扇(mn̂g-sìⁿ)。此旁門的二扇，會拗得(áu--tit)；彼旁門的二扇，也會拗得。35頂面刻兵、棗樹，及花蕊的款式，攏安金，閣用金鑲佇雕刻的工的頂面。36伊閣用拍好的石三勻(saⁿ-ûn)、柏香柴一勻( hi̍t-ûn)來起內院。37第四年西弗(se-hut)月，下耶和華殿的地基。38到十一年布勒(pò͘-le̍k)月，就是八月，殿堂所有一切照伊的款式造成。伊起造共七年久。
