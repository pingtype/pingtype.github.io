1莫得欣羨歹人，也呣通愛及做一堆；2因為的心圖謀強暴，的嘴談論殘害。3厝對智慧來起造，閣對聰明來建立；4閣對智識就許個房間，有逐項寶貝及娞的財物滿滿。5智慧的人有大能力；有智識的人加添氣力。6你欲交戰，著用好的計策；謀士多，就會得勝。7智慧真高，戇人會到，佇城門伊無開嘴。8設計謀做歹的，人欲稱伊做惹災禍的。9戇人的心想是罪惡；侮慢的是人所厭惡。10你佇患難的日若退縮，你的氣力就少。11人受拖到死地，你著救伊；人欲受刣，你呣通無救伊。12你若講：看啊，此個事我呣知，彼個鑑察人的心的豈忖度嗎？保全你的生命的豈呣知？伊豈無照逐人所行的報應逐人嗎？13我的子，你著食蜜，因為是好；食蜜房所滴的蜜就知甜。14著知智慧佇你的心，也是按呢。你若尋著，將來欲有好報；你的向望也無致到斷絕。15歹人啊！呣通匿啲攻擊義人的家；呣通敗壞伊安息的所在。16 因為，義人跋倒七擺，會閣起來；歹人受災難就倒壞。17你的對敵跋倒，你莫得歡喜；伊倒壞，你的心莫得快樂；18驚了耶和華看見就無歡喜，就互伊的受氣離開彼個人。19呣通為著做歹的人來渇(khat)得，也莫得欣羨歹人；20因為，歹人無好尾景；歹人的燈欲熄去。21我的子啊，你著敬畏耶和華及君王，莫得及反覆的人結交，22因為的災害忽然起。的年歲的絕，是誰會知？23下面所記的也是智慧人的話：審判的時看人的情面是呣好。24對歹人講「你是公義」，此個人萬百姓欲咒詛伊，列邦欲厭惡伊。25責備歹人的，欲得著歡喜；好話的祝福也欲臨到伊。26用合宜的話應答的，親像用嘴給人唚。27你著代先備辦外頭的事，田園料理清楚，才通起厝。28呣通無緣故做干證來攻擊厝邊，你豈欲用嘴唇來欺騙人。29呣通講：伊怎樣款待我，我也按呢款待伊；我欲照彼人所行的來報伊。30我經過貧憚的人的田、無知的人的葡萄園，31看見莿帕遍遍發，草茦遮蓋地面，石牆也倒落去。32我看了就留心想；我看了就受教示。33閣睏霎仔久，閣眠霎仔久，束手撐霎仔久，34你的喪鄉欲親像賊來，你的欠缺親像穿戰甲的來。
