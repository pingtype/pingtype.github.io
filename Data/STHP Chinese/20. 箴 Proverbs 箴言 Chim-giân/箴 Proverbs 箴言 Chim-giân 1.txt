1 以色列王大衛的子所羅門的箴言：2欲互人會曉得智慧及教示，明白通達的話，3互人受教示會用智慧辦代誌，用公義、判斷、正直，4互戇直的人有靈竅，互少年人有智識及計劃，5互智慧的人聽見，加添學問，互聰明的人得著真的見識，6互人明白箴言及所出的猜。7敬畏耶和華是智識的根本；愚戇的人藐視智慧及教示。8我的子，著聽你的老父的教督，呣通棄拺你的老母的教示；9因為這欲做你頭殼頂的媠帽，你的頷頸的金鍊。10我的子，歹人若引誘你，你呣通趁伊。11若講：你及阮去，咱來匿啲刣人，無因端當等無罪的人；12咱親像陰府，給活活吞落去；親像陷落坑的人，互咱做一下吞落去；13咱欲得著逐樣的寶物，用所搶的，囤滿咱的厝；14你來入阮的黨，大家有公共的銀袋；15我的子，莫得及同行，約束你的腳莫得踏的路。16因為，的腳走去行歹；趕緊欲互人流血，17設羅網互鳥仔看見，這是空空。18諸個人匿啲，是流家己的血；當等，是害家己的生命。19見若貪財利者，的路是按呢；就是搶提家己的生命。20智慧佇街路大聲叫，佇開闊的所在出伊的聲，21佇鬧熱的街路頭大聲叫，佇城門口，佇城內講出伊的話，22講：戇直人愛戇直，侮慢人愛侮慢，愚戇人怨恨智識，欲到甚麼時啊？23我責備恁，恁著越轉；看啊，我欲用我的神降落互恁，用我的話指示恁。24因為我曾叫，恁呣聽；我曾伸手，無人致意；25恁反轉看輕我一切的勸戒，呣肯受我的責備。26所以恁抵著患難，我欲凊笑；恁抵著驚惶，我欲弄哏。27恁的驚惶，親像狂風吹來；恁的災禍，親像捲螺風掃來；患難痛苦臨到恁身上。28彼時，欲求我，我呣聽，切切尋我，尋著。29因為，怨恨智識，無歡喜敬畏耶和華，30呣聽我的勸戒，藐視我的責備，31所以欲食家己行做的果子，互得著所計謀到飽厭。32戇直人的悖謬，欲互伊致到死；愚戇人安逸，欲互伊致到滅無。33獨獨聽趁我的，欲安然徛起，欲享受安靜，無驚抵著災禍。
