1夏天落雪，收割的時落雨，攏呣合宜；愚戇的人得著榮光也是按呢。2雀鳥仔往來，燕仔飛來飛去；按呢無緣故的咒詛也應驗。3鞭是為著馬，咬韁是為著驢；枴仔是為著戇人的尻脊。4呣通照戇人的戇來應伊，驚了你及伊一樣5著照戇人的戇來應伊，驚了伊家己看做智識。6託戇人報消息的，是剉斷家己的腳，家己食虧。7箴言佇戇人的嘴，親像跛腳的腳空空啲甩(hìⁿ)。8將榮光互愚戇的人，親像用一布袋仔寶石囥佇石堆的內面。9箴言佇戇人的嘴，親像茦鑿入醉漢的手。10倩戇人，抑是倩過路人來做工的，親像射箭的射出箭傷著眾人。11戇人閣再佇伊的戇，親像狗倒轉食伊所吐的。12你有看見家己掠做智識的人無？戇人比伊猶卡有通向望。13貧憚的人講：佇路裡有猛的獅，佇街路裡有勇的獅。14門佇門臼(khū)啲轉，貧憚的人佇眠床裡也是按呢。15貧憚的人伸手佇盤裡，提倒轉到嘴也嫌著磨。16貧憚的人看家己有智慧贏過七個應答的人。17過路人去插無干涉伊的相爭，是親像人(khiú)著狗的耳。18人欺騙伊的厝邊，來講：我豈呣是滾笑嗎？是親像癲狂的人hiat火把，以及利箭及刣人的家私。19（見箴26：18）。20火欠柴就會熄(hoa)；無人學話，相爭就息去。21愛相爭的人會激動相爭，親像添(thiⁿ)炭佇的炭，添柴佇火裡。22學話的人的言語，親像好食的物，深入人的腹內。23嘴親熱，心奸惡，親像磁器安銀的渣滓。24怨恨人的，講舖排話，總是心內囥詭詐；25伊講好聽的話，你呣通信伊，因為伊的心內有七項的可惡。26伊雖然用詭詐遮掩家己的怨恨，伊的歹欲露現佇會眾的面前。27掘陷坑的人，家己欲跋佇彼內面；翱石頭的人，石頭欲倒轉來翱著伊。28白賊的舌怨恨伊所壓傷的人；諂媚的嘴會敗壞人。
