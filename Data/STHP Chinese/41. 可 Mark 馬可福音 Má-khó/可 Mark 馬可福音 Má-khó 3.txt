1耶穌閣入會堂，佇遐有人一手枯焦的。2當看伊佇安息日欲醫治伊抑無，意思愛欲告伊。3伊就給手枯焦的講：「起來，徛佇中央。」4就給講：「安息日行好行歹，救生命害生命，叨落一項是合？」靜靜。5伊就受氣四界看，憂悶in的心硬(ngï)，給彼個人講：「伸你的手！」伊就伸去，手就好好。6法利賽人出去，就隨時及希律的黨相及計謀攻擊耶穌看通怎樣滅伊。7耶穌及伊的學生退去海邊，有歸大陣的人對加利利隨伊。8也有對猶太、耶路撒冷、以土買、約但河外，及推羅、西頓境內，歸大陣的人聽見伊所行許呢大的事，就來就近伊。9因為人多，伊就給伊的學生講著備辦船仔來聽候，免得挨夾(oe-khoeh)伊。10因為伊曾醫好多多人，致到凡有破病的，迫倚愛欲摸伊。11許個邪神一下看見伊，就仆佇伊的面前，喉叫講：「你是上帝的子。」12伊捷捷警戒(chiap-chiap)，莫得給伊報揚。13 伊上山，照家己所愛來召人；來就近伊。14就設立十二人，通及伊常常佇，也通差去宣傳道理，15閣有趕鬼的權。16就稱西門做彼得，17閣有西庇太的子雅各及雅各的兄弟約翰（此二人伊稱in做半尼其，就是雷的子），18閣有安得烈、腓力、巴多羅買、馬太、多馬、亞勒腓的子雅各，閣達太，及加拿尼的西門，19及賣伊的加略人猶大。20耶穌入厝，眾人閣聚集，致到顧得食。21伊的親人聽見，就出來欲給伊掠，因為講伊是癲狂。22對耶路撒冷落來的經學講士講：「伊是互別西卜附身」；閣講：「伊是倚靠鬼王來趕鬼。」23伊叫來，設譬喻給講：「撒旦豈可會趕撒但？24國若家己爭拚，彼個國就徛住(tiâu)；25家若家己爭拚，彼個家也徛住。26撒但若起來家己爭拚，伊也徛住，的確會滅。27無人會入猛(béng)人的厝，來劫伊的家伙；著代先縛彼個猛人，然後才欲劫伊的厝。28我實在給恁講，見若世間人所犯的罪及所謗瀆一切謗瀆的話攏欲赦免；29獨獨見若謗瀆聖神的，永遠無得著赦免，就是犯著永世代的罪。」30這是因為許個人講：「伊患著邪神。」31伊的老母及伊的兄弟來，徛佇外面，差人去叫伊。32有歸陣的人圍伊坐，有人給伊講：「你看，你的老母及你的兄弟佇外面尋你。33伊就應講：「甚麼人是我的老母？我的兄弟啊？」34就四界看許個圍伊坐的人，講：「你看，我的老母，及我的兄弟。35因為見若行上帝的旨意的就是我的兄弟姊妹及老母。」
