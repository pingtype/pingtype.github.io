1耶穌閣給講：「我實在給恁講，徛佇遮的，有人猶未死，會看見上帝的國用權能臨到。」2過六日，耶穌帶彼得、雅各、約翰另外導絔(peh)上高山，干單及伊佇啲，3當的面前形狀變換，伊的衫燦爛極其白，世間漂布的會互伊白到按呢。4有以利亞及摩西對顯現，及耶穌講話。5彼得對耶穌講：「拉比，咱佇遮真好！阮來搭三間寮仔，一間互你，一間互摩西，一間互以利亞。」6是伊呣知著怎樣講，因為真驚。7就有雲罩(tà)；閣有聲對雲裡出，講：「此個是我疼的子，恁著聽伊。」8 忽然四界看，無看見一人，只有耶穌及佇遐若定。9 落山的時，耶穌禁講：「人子猶未對死人中復活，莫得用所看見的給人講。」10學生執此句話，相及議論看「對死人中復活」此句甚麼意思。11閣問耶穌講：「經學士講以利亞著代先到，是怎樣？」12伊應講：「以利亞果然代先來興起萬項事；閣怎樣記載講，人子著受多多艱苦互人看輕啊？13若是我給恁講，以利亞已經到，人也出在意思款待伊，攏照所記載指伊的話。」14已經到學生的所在，就看見歸大陣人圍，也有經學士及辯論。15人看見耶穌，連鞭大卬愕，走來就近伊。給伊請安。16伊問講：「恁及辯論甚麼？」17眾人中一人應伊講：「先生，我有導我的子到你遮，伊患著啞口的神。18無論佇甚麼所在，掠伊，就給伊摔倒(siak-tó)，伊就流涎，咬齒，閣佳膋去(tâ-lâ-khì)。我曾請你的學生趕伊，也會。19耶穌應講：「嗐啊，呣信的世代啊，我欲及恁住偌久啊？我欲吞愞恁偌久啊？帶伊來就近我。」20就帶伊來。一下看見耶穌，彼個鬼連鞭互伊大抽惙(thiu-chhoah)，就倒佇土腳，翻來翻去，流涎。21耶穌問伊的老父講：「伊患著此個偌久啦？」講：「對細漢的時。22沓沓將伊t落火、落水，欲滅伊。總是你若會做甚麼，著憐憫，來幫助阮。」23耶穌給伊講：「怎樣講，你若會啊？有信的人，逐項攏會。」24囝仔的老父連鞭喉叫講：「我信啦！我所信無夠的，你著幫助我。」25耶穌看見歸陣人走倚來，就責備彼個邪神，給伊講：「你啞口臭耳聾的神啊，我命令你離開此個人，無閣入伊。」26彼個神喉叫，大搝搙(khiú-lak)伊，才出去。彼個囝仔親像死一樣，致到人卡多講：「伊已經死。」27若是耶穌牽伊的手，扶伊起來，伊就起來。28入厝，伊的學生暗靜(àm-chïn)問伊講：「阮趕伊是怎樣？」29伊給講：「若呣是用祈禱，此類就得伊出。」30對遐去，經過加利利；耶穌呣愛人知。31因為伊教示伊的學生，給in講：「人子欲受解送佇人的手，人欲害死伊；害死了後，三日欲復活。」32曉悟此個話，也呣敢問伊。33來到迦百農。耶穌佇厝內問講：「恁佇路裡議論甚麼？」34學生靜靜，因為佇路裡曾爭論是誰最大。35伊就坐啲，叫十二個學生，給講：「若愛做代先的，著做眾人的路尾，也做眾人的差用。」36閣導一個囝仔，互伊徛佇中間，續抱伊，給學生講：37「見若為著我的名接納一個親像此號的囝仔的，就是接納我；見若接納我的，呣是接納我，就是接納差我的。」38約翰給耶穌講：「先生，阮曾看見一人用你的名趕鬼，阮就禁止伊，因為伊無隨咱。」39耶穌講：「莫得禁伊；因為無有人奉我的名行權能，也會連鞭誹謗我。40見若無攻擊咱的，就是為咱。41見若因為恁屬基督，就用一杯水互恁飲的，我實在給恁講，伊將來無失落伊的賞。」42「見若互諸個信我的微細的一個去犯罪，彼人寧可受大石磨縛(pak)伊的頷頸，佇海裡。43設使你一手致到你犯罪，就著斬斷伊；44你寧可破相入佇活，莫得二手去地獄，入熄(hoa)的火。45設使你一腳致到你犯罪，就著斬斷伊；46你寧可跛腳入活，莫得二腳受落地獄。47設使你一目致到你犯罪，就著挖去；你寧可一目入佇上帝的國，莫得二目落地獄。48佇遐，的蟲無死，火無熄。49因為逐人欲用火來豉伊。50鹽是好，鹽若失落伊的鹹，欲用甚麼來復倒伊的味？恁的內面應該著有鹽，也大家著相和好。」
