1以利沙講：「恁著聽耶和華的話，耶和華按呢講：明仔日約略到此時，佇撒瑪利亞的城門口，一細亞的幼麵粉值銀一舍客勒，二細亞大麥值銀一舍客勒。」2有一個軍長是王倚伊的手者，應上帝的奴僕講：「設使耶和華對天開窗仔，豈會按呢嗎？」以利沙講：「你欲親目看，總是食著。」3佇城門遐有四個癩的，相及講：「咱啥事坐佇遮聽候死啊？4咱若講，入城去！城內有飢荒，咱欲死佇遐；若定定坐佇遮，也是著死。來啦，咱來去投降亞蘭的軍隊，in若留咱的活命，咱就會活；若刣死咱，根抵也是死！」5黃昏的時，起來欲去亞蘭人的營；已經到亞蘭人的營的邊角，看啊，無一人佇遐。6因為主互亞蘭的軍隊聽見車的聲、馬的聲，就是大軍隊的聲；就相及講：「看啊，這是以色列王買好赫人諸個王及埃及人諸個王，來攻擊咱。」7所以，佇黃昏的時起來逃走，放拺的布棚、的馬、的驢，營盤照舊(chiàu-kū)，走去保生命。8許個癩的到營的邊角，入一個布棚，也食也飲，對遐提金銀及衣裳去收囥(khǹg)；閣來閣入一個布棚，對遐提出財物去收囥(khǹg)。9彼時，相及講：「咱所做的呣好！今仔日是有好消息的日，也咱靜靜！若聽候到天光，咱著受罪。來啊，咱著去報王家知。」10就去叫顧城門的，給講：「阮到亞蘭人的營，看見無一人佇遐，也無人的聲說，只有馬縛啲、驢縛啲，布棚攏照舊(chiàu-kū)。」11伊就去叫許個顧門者，就去報王家知。12王透暝起來，給伊的人臣講：「亞蘭人對佇咱所做的我給恁講。知咱枵餓，所以出營盤，埋伏佇田野，講：『出城的時，咱就活活掠，來得著入的城。』」13伊的人臣有一個應王講：「猶剩的馬，就是猶留佇城內的，求你差人牽五隻來（看啊，馬親像以色列眾人所留佇城內的，看啊，馬親像以色列眾人受滅的），咱通差人去看伊。」14就取二張車及馬，王差人去趇亞蘭的軍兵，講：「恁去看覓咧(khòaⁿ-bāi--leh)。」15就追趇到約但，看見滿路攏是亞蘭人緊走的時所擲的衣服器具，使者就倒來回覆王。16百姓就出去，搶亞蘭人的營盤。對按呢一細亞的幼麵粉值銀一舍客勒，二細亞大麥也值銀一舍客勒，照耶和華所講的。17王派伊所倚手彼個軍長管理城門，百姓佇城門睭踏伊，伊就死，照上帝的奴僕所講的，就是王落來見伊的時所講的。18閣上帝的奴僕所對王講的：「明仔日約略到此時，佇撒瑪利亞的城門口，二細亞大麥值銀一舍客勒，一細亞的幼麵粉值銀一舍客勒。」19閣彼個軍長對上帝的奴僕講：「設使耶和華對天開窗仔，豈會按呢嗎？」上帝的奴僕講：「你欲親目看見，總是食著。」20此個話果然應驗佇伊的身上；因為百姓佇城門口睭踏伊，伊就死。
