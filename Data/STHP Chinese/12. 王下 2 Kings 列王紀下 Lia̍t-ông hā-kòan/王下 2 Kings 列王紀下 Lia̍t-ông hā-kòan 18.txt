1當以色列王以拉的子何細亞三年，猶大王亞哈斯的子希西家坐位。2伊坐位的時二十五歲，佇耶路撒冷做王共二十九年。伊的老母名叫亞比，是撒迦利雅的查某子。3伊行耶和華所看做好的事，照伊的祖大衛一切所行的。4伊廢無山頭壇，毀壞柱像，剉亞舍拉，拍碎摩西所造的銅蛇，因為到彼時以色列人對伊燒香，叫伊做尼忽士但。5伊倚靠耶和華──以色列的上帝，佇伊以後猶大列王中無一個會比得伊，伊以前也無。6因為伊結聯佇耶和華，隨伊無離開，執守耶和華所命令摩西的誡命。7耶和華及伊佇啲，伊無論去叨落一盡亨通。伊背叛亞述王、無服事伊。8伊攻擊非利士人，直到迦薩，及伊的境界，對守更樓到堅固的城。9希西家王第四年，就是以色列王以拉的子何細亞第七年，亞述王撒縵以色上來攻擊撒瑪利亞圍困伊；10到第三年尾就取伊。希西家六年，以色列王何細亞九年，撒瑪利亞互伊取去。11亞述王掠以色列人到亞述，安置佇哈臘及哈博佇歌散河邊的，及瑪代人許個城；12因為呣聽趁耶和華──的上帝的話，違背伊的約，見耶和華的奴僕摩西所命令的，呣聽呣守伊。13希西家王十四年，亞述王西拿基立上來攻擊猶大一切堅固的城，取伊。。14猶大王希西家差人去拉吉見亞述王，講：「我有罪啦，求你離開我；見你罰我的，我欲擔當。」對按呢亞述王派猶大王希西家銀三百他連得，金三十他連得。15希西家就將耶和華殿內及王宮府庫所有的銀攏互伊。16彼時，希西家剝耶和華殿門的金及猶大王希西家安佇柱裡許個金，互亞述王。17亞述王對拉吉差他珥探、拉伯撒利，及拉伯沙基導大隊兵去耶路撒冷，希西家王遐。in上去到耶路撒冷，已經到，就來徛佇頂池的水溝邊，就是佇漂布師傅的田的大路。18喉叫王的時，就有管家的希勒家的子以利亞敬，及書記舍伯那及史官亞薩的子約亞，出來見。19拉伯沙基對講：「恁去給希西家講，亞述王、大王按呢講：『你所倚靠的是倚靠甚麼？20你講有計謀有氣力通交戰，這是空空的話若定。你到底倚靠是誰才背叛我啊？21看啊，你所倚靠的埃及是彼個破(pit-phòa)的蘆竹枴；人若倚伊，就會刺入伊的手。埃及王法老對一切倚靠伊的人也是按呢。22恁若給我講：阮倚靠耶和華──阮的上帝，此個耶和華豈呣是希西家曾廢伊的山頭壇及伊許個祭壇，也曾對猶大及耶路撒冷的人講：恁著佇耶路撒冷佇此個壇前敬拜的嗎？23今請你用準當互我的主亞述王，我互你二千隻馬，看你彼面會備辦人騎伊抑。24若，豈可會拍退我的主諸個第一細的奴僕中一個軍長？也竟然倚靠埃及愛得著戰車及馬兵啊？25今我上來攻擊毀滅此個地，豈無耶和華的意思嗎？耶和華吩咐我講：你上去攻擊毀滅此個地。』」26希勒家的子以利亞敬及舍伯那、約亞，對拉伯沙基講：「求你用亞蘭的話及你的奴僕講，因為阮會曉聽；呣通用猶大的話及阮講，互城頂的百姓耳孔聽見。」27拉伯沙基講：「我的主差我來，豈是對你的主及你講諸個話嗎？豈呣是對坐佇城頂的人講、互及恁平平食家己的糞(pùn)、飲家己的尿嗎？」28拉伯沙基就徛啲，用猶大的話大聲叫講：「恁著聽亞述王、大王的話！29王按呢講：『恁呣通互希西家所騙；因為會救恁脫離王的手。30也莫得聽希西家教恁倚靠耶和華，講耶和華的確欲救咱，此個城的確無交佇亞述王的手。』31莫得聽希西家的話！因為亞述王按呢講：『恁著及我和好，出來投降(tâu-hâng)我，逐人就通食家己的葡萄樹及無花果樹的果子，飲家己的井水。32聽候我導恁到一個地及恁本地無各樣，就是有五穀及新酒的地，有米糧及葡萄園的地，有橄欖油及蜜的地，互恁活啲無死。希西家引誘恁，講耶和華欲拯救咱；恁莫得聽伊的話。33列國的上帝豈有一個曾救伊的國脫離亞述王的手嗎？34哈瑪及亞珥拔的上帝佇叨落啊？西法瓦音、希拿、以瓦的上帝佇叨落啊？豈曾救撒瑪利亞脫離我的手嗎？35諸個國的上帝有是誰曾救家己的國脫離我的手啊？莫卻耶和華豈會救耶路撒冷脫離我的手啊？』」36百姓靜靜，也無應一句，因為王曾吩咐講：「莫得應伊。」37彼時，希勒家的子管家的以利亞敬及書記舍伯那，及史官亞薩的子約亞，攏拆裂衫，來到希西家遐，將拉伯沙基的話給伊講。
