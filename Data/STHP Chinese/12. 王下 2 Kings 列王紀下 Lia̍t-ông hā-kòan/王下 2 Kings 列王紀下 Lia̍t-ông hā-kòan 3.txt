1猶大王約沙法十八年，亞哈的子耶和南佇撒瑪利亞坐位做以色列王共十二年。2伊行耶和華所看做歹的事，總是無親像伊的老父伊的老母所做的，因為老父所創巴力的柱像，伊有除去。3總是，伊擒住尼八的子耶羅波安互以色列犯罪彼號罪，攏無離開。4摩押王米沙飼多多羊，年年用十萬隻羊仔的毛，十萬隻綿羊牨的毛進貢以色列王。5亞哈死了，摩押王背叛以色列王。6彼時耶和南王出撒瑪利亞，點算以色列眾人。7起身的時，差人去見猶大王約沙法，講：「摩押王背叛我，你肯及我去攻擊摩押嗎？」伊講：「我欲上去，我親像你，我的百姓親像你的百姓，我的馬親像你的馬。」8伊講：「咱欲對叨落一條路上去啊？」伊講：「對以東曠野的路。」9以色列王及猶大王，及以東王就去，行踅(kiâⁿ-se̍h)七日的路站；軍隊及隨的精牲無水通飲。10以色列王講：「慘啊！耶和華聚集此三個王，欲將交佇摩押人的手。」11約沙法講：「佇遮豈無耶和華的先知，咱通託伊來問耶和華嗎？」以色列王一個奴僕應講：「前傾水佇以利亞的手者，沙法的子以利沙佇遮。」12約沙法講：「伊有耶和華的話。」以色列王及約沙法，及以東王就落去見伊。13以利沙給以色列王講：「我及你甚麼干涉？通去尋你的老父的先知，及你的老母的先知。」以色列王給伊講：「呣是按呢，耶和華聚集此三個王，欲交佇摩押人的手。」14以利沙講：「我指永活萬軍的耶和華，就是我徛佇伊的面前的來講，我若呣是看猶大王約沙法的面，就呣看你，呣插你。15今著給我叫一個樂師來遮。」樂師彈的時，耶和華的手就到以利沙。16伊就講：「耶和華按呢講：『此個山谷恁著遍遍開溝；17 因為耶和華按呢講：恁欲無看見風，無看見雨，猶久此個山谷水欲滿滿，互恁通飲就是恁及恁的精牲恁的獸飲伊。』18在耶和華猶看此個做小可，伊也欲用摩押人交佇恁的手。19恁欲攻破逐個堅固的城及逐個媠的城，剉逐欉好的樹，塞住攏總的水泉，用石頭拍歹攏總好的田。」20隔早起，獻祭的時，看啊，有水對以東的路來，遍地就有水滿滿。21摩押眾人聽見此三個王上來欲及in交戰，就聚集見若會攑家私的以上，攏徛佇邊界。22隔早起，in到以色列人的營，以色列人就起來攻擊摩押人，互in走佇in的面前。以色列人入境界，拍死摩押人，早早起來，日照佇水裡，摩押人看對面的水紅親像血，23就講：「這就是血啊！許個王的確攏死，是相攻擊。摩押啊，著來去搶伊啦！」24到以色列人的營，以色列人就起來攻擊摩押人，互走佇的面前。以色列人入境界，拍死摩押人，25毀的城，逐人石填滿攏總好的地，塞住攏總的水泉，剉逐欉好的樹，只有剩吉珥哈列設的石牆；甩石者四圍攻擊伊。26摩押王看見交戰的勢面抵敵住，就帶攑刀者七百，欲衝過陣到以東王遐，總是會；27就取應該續接伊的位的大子，佇城頂獻伊做燒祭。有大痛恨到佇以色列，就離開伊，倒去本國。
