1亞哈有七十個子佇撒瑪利亞。耶戶寫批寄去撒瑪利亞，互耶斯列許個首領，長老及許個撫養亞哈的眾子的，、2批講：「恁的主人許個子及恁佇遐，恁閣有車馬、及堅固的城、及器械，3此張批到恁遐的時，就著佇恁主人許個子的中間揀一個閣妥當的，互伊坐老父的位，恁也通為恁主人的家交戰。」4真驚，相及講：「看啊，二個王佇伊的面前尚且徛住，咱豈可徛會住？」5管家者、及城守、及許個長老，及撫養許個子者，差人去見耶戶，講：「阮是你的奴僕，見你所給阮講的，阮欲行，阮無欲設立人做王，你所看做好的，通行伊。」6伊閣寫批互講：「恁若為我，聽趁我的話，著取恁的主人許個子的頭殼，明仔日此時來耶斯列我遮。」王的子七十人及城內尊貴的人，就是撫養的相及住。7批一下到，就掠王的子七十人，一盡刣死，將頭殼下佇筐裡，送到耶斯列、耶戶遐。8有一個使者來給伊講：「帶王許個子的頭殼來。」耶戶講：「將疊做二堆下佇城門口，到明仔早起。」9隔早起，耶戶出來，徛啲，給眾百姓講：「恁攏是公義，看啊，我背叛我的主人，死伊；總是刣死諸個眾人的是是誰啊？10今通知耶和華的話，就是耶和華論亞哈的家所講的無一句拍磕落，因為耶和華託伊的奴僕以利亞所講的話攏有做成。」11屬亞哈的家佇耶斯列所剩的人及伊的大臣、親密的朋友、祭司，耶戶一盡刣，無留一個。12耶戶起來去到撒瑪利亞。佇路裡、到牧者剪羊毛的厝，13抵著猶大王亞哈謝的兄弟，問講：「恁是甚麼人？」應講：「阮是亞哈謝的兄弟，今落去欲請安王的子及王后的子。」14伊講：「活活掠！」就活活掠，佇剪羊毛的厝的坑仔邊刣死，共四十二人，無留一個。15耶戶對遐去，抵著利甲的子約拿達來接伊，耶戶請安伊，對伊講：「你的心正直向我，親像我的心向你的心抑無？」約拿達應講，「是。」耶戶講：「若是按呢，伸你的手互我。」伊就伸手互伊；伊就牽伊上車。16耶戶講：「你及我相及去，看我為著耶和華的熱心」；就互伊坐佇伊的車，17到撒瑪利亞，就刣死見若屬亞哈所剩佇撒瑪利亞的，一盡滅伊，照耶和華對以利亞所講的話。18耶戶招集眾百姓，給in講：「亞哈服事巴力猶是小可，耶戶欲大大服事伊。19所以著召巴力眾先知及一切服事巴力的，及伊攏總的祭司，來我遮，呣通減一人；因為我欲獻大的祭祀互巴力。見若無來的得著活。」耶戶按呢行，是用詭計欲一盡刣死拜巴力的人。20耶戶講：「著為巴力宣佈嚴肅會！」就宣佈。21耶戶差人遍行以色列地；拜巴力的人攏齊到，無一個無來。就入巴力的廟，巴力的廟內對此旁到彼旁人滿滿。22耶戶吩咐掌禮服的人講：「提禮服出來互一切拜巴力的人穿。」伊就提禮服出來互。23耶戶及利甲的子約拿達入巴力的廟，給拜巴力的人講：「恁著查看，佇恁的中間呣通有服事耶和華的人，干單拜巴力的人若定。」24去欲獻祭祀燒祭。耶戶代先安置八十人佇外面，講：「我將諸個人交佇恁的手，若一人走去，放伊走的人，伊的命著賠命！」25耶戶獻燒祭明白就給護衛兵及許個軍長講：「恁入去刣，呣通容允一人出來！」就用刀刣，護衛兵及軍長身屍出去，就去到巴力廟的城，26將巴力廟內的柱像提出來燒；27毀壞巴力的柱像，毀壞巴力的廟用伊做廁池，到今仔日。28按呢，耶戶佇以色列中滅無巴力。29總是耶戶無離開尼八的子耶羅波安的罪，就是伊所用互以色列犯罪的，就是拜伯特利及但所有金的牛仔。30耶和華給耶戶講：「因為你行好成我所看做好的，照我的心意款待亞哈的家，你的子孫欲坐以色列的國位，歷過四代。」31總是耶戶無專心遵守來行耶和華──以色列的上帝的律法，無離開耶羅波安的罪，就是所用來互以色列人犯罪的。32彼霎耶和華起頭割以色列國互伊卡細，哈設攻擊以色列的四境，33對約但河東勢、基列的全地，迦得人、流便人、瑪拿西人的地，對近亞嫩山谷的亞羅珥，就是基列及巴珊。34耶戶其餘的事，見伊所行的及伊的能力豈無攏記佇以色列諸個王的記錄嗎？35耶戶及伊的列祖同睏，埋葬伊佇撒瑪利亞；伊的子約哈斯續接伊做王。36耶戶佇撒瑪利亞做以色列王的時歷過二十八年。
