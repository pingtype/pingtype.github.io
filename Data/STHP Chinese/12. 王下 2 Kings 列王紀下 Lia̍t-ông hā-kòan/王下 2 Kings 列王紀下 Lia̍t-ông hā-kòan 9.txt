1先知以利沙叫先知的學生一個，給伊講：「你縖腰，提一瓶油去基列的拉末。2到遐，著尋寧示的孫、約沙法的子耶戶，入去，互伊對伊的兄弟中起來，導伊入內房，3將瓶內的油斟佇伊的頭殼，講：『耶和華按呢講：我用油抹你做以色列的王。』你就著開門逃走，呣通延延(iân-chhiân.)。」4此個少年人就是少年的先知去基列的拉末。5到遐，看見眾軍長啲坐，伊就講：「軍長啊，我有代誌欲給你講。」耶戶講：「欲給阮中間甚麼人講？」應講：「軍長啊，就是你。」6伊就起來，入去厝內，少年人用油斟佇伊的頭殼，給伊講：「耶和華──以色列的上帝按呢講：『我用油抹你做耶和華的百姓以色列的王。7你著拍滅你的主人亞哈的家，互我通報應我的奴僕諸個先知的血，以及耶和華眾奴僕的血，就是佇耶洗別的手所做的。8因為亞哈全家欲攏滅無，我欲剪除屬亞哈的查甫丁，無論受拘束的抑是自由的，佇以色列中，9我欲互亞哈的家親像尼八的子耶羅波安的家，也親像亞希雅的子巴沙的家。10佇耶斯列的園，狗欲食耶洗別，無人埋葬伊。』」少年人就開門逃走。11耶戶出去，到伊的主人的奴僕遐，有一人問伊講：「攏平安無？此個狗者來尋你甚麼代誌啊？」伊給講：「恁識彼個人，也知伊所講的。」12講：「無影，你著給阮講。」應講：「伊按呢按呢給我講。伊講：『耶和華按呢講：我用油抹你做以色列的王。』」13趕緊逐人用家己的衫舖佇崎仔的頂層，下佇耶戶的下面；歕哨角講：「耶戶做王啦！」14按呢，寧示的孫、約沙法的子耶戶背叛約蘭。約蘭及以色列眾人曾把守基列的拉末，因為亞蘭王哈設的緣故；15總是約蘭王倒去耶斯列，醫治伊的傷，就是伊佇及亞蘭王哈設交戰的時，亞蘭人拍著伊的。耶戶講：「恁的意思若是按呢，就呣通容允人走出城去耶斯列報消息。」16耶戶就坐車去耶斯列，因為約蘭倒佇遐。猶大王亞哈謝已經落去覓約蘭。17有一個守望者徛佇耶斯列的樓頂，看見耶戶的軍隊來，就講：「我看見一陣軍隊。」約蘭講：「差一個騎馬者去接伊，續問伊講：平安嗎？」18騎馬者去接伊，講：「王按呢講，是平安嗎？」耶戶講：「平安抑無及你甚麼干涉？你越來隨我的後面！」守望者閣講：「使者到遐，總是無倒轉來。」19王閣差一個騎馬者去。伊到遐，講：「王按呢講，是平安嗎？」耶戶講：「平安抑無及你甚麼干涉？你越來隨我的後面！」20守望者閣講：「伊到遐，也無倒轉來；趕車的款親像寧示的孫耶戶啲趕，因為伊趕真狂(kông)。」21約蘭講：「套車！」就套伊的車。以色列王約蘭及猶大王亞哈謝出去逐個坐家己的車出去接耶戶，佇耶斯列人拿伯的園抵著伊。22約蘭見著耶戶就講：「耶戶啊，是平安嗎？」伊應講：「你的老母耶洗別的淫行邪術許多猶佇啲，豈會平安？」23約蘭就越轉伊的車走，給亞哈謝講：「亞哈謝啊，有謀反(bô͘-hoán)啦！」24耶戶盡力開弓，射著約蘭的飯匙骨中，箭對伊的心出去。伊就慄(lek)落車內。25耶戶給伊的軍長畢甲講：「你將伊佇耶斯列人拿伯的園裡。你著記得，你我相及坐車隨伊的老父亞哈的時，耶和華對伊所讖語的，26耶和華講：『我昨日有看見拿伯的血及伊的子的血』，耶和華閣講：『佇此區園我欲報應你。』今著將伊佇彼區園，照耶和華所講的。」27猶大王亞哈謝看見按呢，就對園的厝的路逃走。耶戶趇伊，講：「也著拍死伊佇車內。」到倚近以伯蓮上姑珥的山坪拍傷伊。伊走到米吉多，就死佇遐。28伊的奴僕用車載伊到耶路撒冷，葬佇伊的墓及伊的列祖，佇大衛的城。29佇亞哈的子約蘭十一年，亞哈謝起頭做猶大王。30耶戶到耶斯列；耶洗別聽見就畫目眉、梳頭，俯佇窗仔啲看。31耶戶入門的時，耶洗別講：「刣死主人的心利啊，平安嗎？」32耶戶攑頭向窗仔看，講：「是誰為我，是誰啊？」有二三個太監俯落看伊。33耶戶講：「給伊捙落來！」就捙伊落來。伊的血濺著牆壁及馬；就用腳踏伊。34耶戶入去，也食也飲，講：「恁去看彼個受咒詛的婦仁人續埋葬伊，因為伊是王的查某子。」35去欲葬伊，干單尋著伊的頭殼骨及腳，及手掌若定。36倒來回覆伊，耶戶就講：「這就是耶和華託伊的奴僕提斯比人以利亞所講的話，講：『佇耶斯列的園，狗欲食耶洗別的肉；37閣耶洗別的身屍欲佇耶斯列的園親像糞佇土面，致到人無欲講這是耶洗別。』」
