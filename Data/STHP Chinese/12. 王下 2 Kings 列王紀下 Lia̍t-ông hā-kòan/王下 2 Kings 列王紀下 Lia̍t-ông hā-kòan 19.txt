1希西家王聽見，就拆裂伊的衫，穿麻布，入耶和華的殿；2差管家的以利亞敬及書記舍伯那，及祭司中的老輩者，攏穿麻布，去見亞摩斯的子先知以賽亞，3對伊講：「希西家按呢講：『今仔日是患難、責罰、凌辱的日，是親像子欲出世，也無力通生出。4豈採耶和華──你的上帝聽見拉伯沙基的話，就是伊的主亞述王差伊來侮慢永活上帝的話，豈採耶和華──你的上帝為著聽見諸個話，就欲責備伊。所以求你為著猶剩的百姓出聲祈禱。』」5希西家王的人臣就去見以賽亞。6以賽亞對講：「著按呢對恁的主講，耶和華按呢講：『你聽見亞述王的奴僕褻瀆我的話，呣免驚。7看啊！我欲用一個神入伊的心，伊欲聽見風聲就倒轉去本所在。我欲互伊佇本所在倒佇刀下。』」8拉伯沙基倒去，抵著亞述王啲拍立拿，因為伊有聽見亞述王離開拉吉。9王聽見講：「古實王特哈加出來欲及你交戰。」就差使者去見希西家，吩咐講：10「著給猶大王希西家按呢講：『你所倚靠你的上帝講，耶路撒冷的確無交佇亞述王的手，你莫得互伊欺騙。11看啊，你總有聽見亞述諸個王對列國所行的，是一盡滅伊，總無你猶會得著救嗎？12阮的列祖所毀滅的，就是歌散、哈蘭、利色，及屬提拉撒的伊甸人，諸個國的上帝豈曾救嗎？13哈瑪的王、亞珥拔的王、西法瓦音城的王、希拿，及以瓦的王攏佇叨落？』」14希西家對使者的手接著批，讀伊，希西家就上去耶和華的殿，將批排佇耶和華的面前。15希西家佇耶和華的面前祈禱講：「坐佇兵的中間，耶和華──以色列的上帝啊，獨獨你做天下萬國的上帝，你曾創造天地。16耶和華啊，求你俯耳孔來聽！耶和華啊！求你開目睭來看！著聽西拿基立的話，是差使者來侮慢永活的上帝的。17耶和華啊，亞述諸個王果然互列國及的地變做拋荒，18也將的上帝佇火裡；因為呣是上帝，是人的手所造的，柴的，石的，就剿滅伊。19耶和華──阮的上帝啊，今我求你救阮脫離伊的手，互天下萬國攏知獨獨你耶和華是上帝！」20亞摩斯的子以賽亞就差人去見希西家，講：「耶和華──以色列的上帝按呢講：『你既然因為亞述王西拿基立的緣故祈求我，我有聽見。』21今論到伊耶和華有按呢講：錫安的在室女藐視(biáu-sī)你，恥笑( tí-chhiò)你；耶路撒冷的查某囝仔對你搖頭。22你凌辱(lêng-jio̍k)侮慢(bú-bān)是誰啊？出大聲，目睭赫(niah)高高(koâiⁿ-koâiⁿ)攻擊是誰啊？就是攻擊以色列的聖者！23你差你的使者侮慢主，講：我導多多戰車上到山尖，到黎巴嫩極深的所在；我欲剉彼塊高大(koâiⁿ-tōa)的柏香柴及上好的松樹；我欲到伊極遠歇睏的所在，及伊肥地的樹林。24我有開井飲外邦的水；我用腳掌踏埃及一切的河互伊乾去。25耶和華講，你豈未曾聽見？我佇源起頭所做，佇古早所定著的嗎？今我成伊，是互你毀壞堅固的城，變做瓦片坯(hāu-phiaⁿ-phè)。26所以其中徛起的百姓氣力真少，驚惶見誚。親像曠野的草，青翠的菜，親像厝頂的草，親像猶未大欉就枯焦的稻仔。27你坐落去，你出去，你入來，你的大受氣我，我攏知。28因為你大受氣我，閣因為你驕傲的話到我的耳孔，我就欲用我的鈎，鈎你的鼻，用我的馬咬韁掛佇你的嘴，互你對原路倒去。29猶大家脫離患難所剩的百姓，欲猶原下面釘根，頂面結果子。30因為欲有剩的百姓對耶路撒冷出來；欲有逃走的人對錫安山來。耶和華的熱心欲成此個事。3132「所以，耶和華論亞述王講：『伊的確到此個城，也佇遮射箭，會夯(giâ)盾牌到城前，也起土堆來攻擊伊。33伊對彼條路來，欲對彼條路倒去，會來到此個城。這是耶和華講的。34因為我為著家己的緣故，閣為著我的奴僕大衛的緣故，欲保護此個城來拯救伊。』」35彼暝，耶和華的使者出去，佇亞述營中拍死十八萬五千人。到天光早起來的時，看啊，攏是死的身屍。36亞述王西拿基立就離開倒去，踮佇尼尼微。37佇伊的上帝尼斯洛的廟敬拜的時，伊的子亞得米勒及沙利色用刀刣伊，就走到亞拉臘的地。伊的子以撒哈頓續接伊做王。
