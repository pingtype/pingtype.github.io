1諸個是耶和華佇摩押地命令摩西及以色列人立約的話，是伊佇何烈及in所立的約以外的。2摩西召以色列眾人來，給講：「耶和華佇埃及地，佇恁的目睭前對法老及伊的眾人臣，以及伊全地所行一切的事恁攏有看見，3就是你親目看見的大試驗及神蹟，及許個大奇事。4總是到今仔日耶和華猶無互你會曉悟的心，會看見的目睭，會聽見的耳孔。5我導恁佇曠野四十年，恁身軀的衫無破，腳裡的鞋也無破。6恁無食餅，也無飲清酒厚酒。這是欲互恁知，我就是耶和華──恁的上帝。7恁到此所在，希實本王西宏、巴珊王噩(go̍k)出來及咱交戰，咱就攻擊，8取的地互流便的支派、迦得的支派，及瑪拿西半支派做業。9所以恁著執守來行此個約的話，通互恁佇一切所行的事亨通。10「今仔日恁眾人、恁的首領、恁的支派、恁的長老、恁的官長、以色列的查甫丁，恁的子兒恁的某，及你營內的出外人，對恁的劈柴的到恁的汲水的，攏徛佇耶和華──恁的上帝的面前，11（見申29：10）。12互你入佇耶和華──你上帝的約，也入佇耶和華──你上帝今仔日及你所咒誓的。13互伊照伊所曾對你講的，閣照伊對你的列祖亞伯拉罕、以撒、雅各所咒誓的，今仔日設立你做伊的百姓，伊做你的上帝。14我呣若及恁立此個約，及此個咒誓，15也是及許個今仔日及咱同徛佇耶和華──咱上帝的面前的，以及今仔日無及咱同佇的人立的。」16「因為咱有怎樣踮佇埃及地，也咱有怎樣經過恁所對遐過的列國；這是恁所知的。17恁也看見中間通厭惡的物，及許個柴、石、金、銀的偶像。18驚了恁中間，查甫人抑是查某人，或是(he̍k-sī)家族或是支派的心今仔日悖謬(pōe-biū )耶和華──咱的上帝，去服事許個國的上帝；閣驚了恁中間有歹根生出毒草及茵蔯(in-tîn)，19伊聽見此個咒詛的話，心內猶原家己安慰講：『我雖然行代誌心硬，將乾的、(tâm)的攏毀滅，我猶久會平安。』20耶和華無欲赦免伊；耶和華的受氣及妒忌欲燒彼人，將此本冊所記一切的咒詛攏欲到佇伊的身軀。耶和華閣欲對天下擦滅伊的名，21耶和華也欲照此個律法的冊所記載的約一切的咒詛，對以色列眾支派的中間分別伊，互伊抵著災禍。22就後代，恁後輩(hō͘-pòe)的子孫，及遠遠來的外國人，看見彼所在的災禍，以及耶和華所互抵著的病症，23閣看見遍地有硫磺，有鹽，有火燒，無種作，無出產，連草也無發生佇遐──親像所多瑪、蛾摩拉、押瑪、洗扁的毀壞，就是耶和華大受氣的時所毀壞的一樣──24許個列國攏欲講：『耶和華啥事對此個地按呢行啊？此個受氣許猛烈是甚麼意思啊？』25人欲講：『是因為棄拺耶和華──列祖的上帝的約，是伊導出埃及地的時所立的，26去趁別個上帝服事伊，是平素所呣識的上帝，耶和華未曾分派互的。27所以耶和華發大受氣佇此個地，將此個冊所記一切的咒詛攏降落佇伊。28耶和華佇受氣中、大受氣、痛恨拔(pu̍ih)出伊的地，佇外邦，親像今仔日一樣。』29「秘密的事屬佇耶和華──咱上帝的；顯明的事是永遠屬佇咱及咱的子孫，欲互咱行此個律法一切的話。」
