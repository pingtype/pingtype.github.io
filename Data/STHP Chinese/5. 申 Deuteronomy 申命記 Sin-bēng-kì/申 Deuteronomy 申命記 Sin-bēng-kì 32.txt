1諸個天啊，著俯耳孔，我欲講話；願地也著聽我的嘴所講的。2我的教示欲親像雨降落；我的話親像露水啲滴，親像濛濛的雨落佇幼幼的草；親像大雨落佇菜蔬。3因為我欲宣傳耶和華的名；恁著尊咱的上帝做大。4做石磐者，伊所做的是完全；伊的路攏是公平，是真實的上帝攏無不義，伊是公義，閣正直。5此個乖僻(koai-phiah)彎曲(oan-khiau)的世代家己敗壞；呣是伊的子，是的弊病。6愚戇無知的百姓啊，恁按呢報答耶和華嗎？伊豈呣是你的老父、買你的嗎？伊有創造你、建立你。7著記得古早的日，數念歷代的年；問你的老父，伊欲指示你；問你的老大，欲給你講。8至高者分業互列邦，分開世間人的時，就定著百姓的界限，照以色列人的數額。9耶和華的份額是伊的百姓；伊所得著的產業是雅各。10伊抵著伊佇拋荒的地──佇荒癈野獸哮的曠野，伊圍踅(ûi-se̍h)伊，看顧伊，保護伊，親像目睭仁。11閣親像鷹鳥撈伊的巢，佇鷹仔的頂面拽伊的翅，展開翅股來承伊，載伊佇伊的翅股。12只有耶和華導伊，無別個上帝及伊佇啲。13就互伊騎佇地上高的所在，得著食田裡的土產；閣互伊對石磐吸蜜，對火石吸油；14也食牛奶油，及羊奶，肥的羊仔子，巴珊所出的綿羊及山羊，及上好的小麥；也飲葡萄汁的酒。15耶書崙肥就鴨霸，你已經肥，閣大粒，肉真博，伊就離開創造伊的上帝，看輕救伊的石磐；16別個上帝，激伊妒忌，用可惡的，惹伊的受氣。17祭獻邪鬼呣是真的上帝，就是平素所呣識的上帝，是新的近來才有的，是你的列祖所無驚畏的。18生你的石磐你無數念伊，生你的上帝你記得伊。19耶和華看見就怨恨，因為伊的子查某子激伊的緣故，就講：20我欲對掩我的面，看結局怎樣。是乖僻的族類，無信實的子兒。21用彼個「呣是上帝」的激我的妒忌，用的虛假的物惹我的受氣。我就用「呣是做百姓」的激的妒忌，用愚戇的國民惹的受氣。22因為佇我的受氣中有火起來，燒到陰間極深的所在，也燒地及地的出產，也起火燒諸個山的地基。23我欲積聚災禍佇的頂面，用我攏總的箭來射。24欲因為枵餓來消瘦，受炎熱及毒症吞滅。我欲互抵著野獸的嘴齒，及蛇的毒。25外面有刀劍，內面有驚惶，互人死亡，互少年的查甫人、及在室女、食奶的、及白頭毛的人，攏滅無。26我講，我欲互四散佇遠遠，佇人的中間除的名字。27總是我驚對敵激我，驚了的對敵誤會，驚了欲講：是阮的手攑呣是耶和華行諸個事。28因為是曉得想的百姓，佇心內無聰明。29願有智慧，會明白此個，會想的結局。30若呣是的石磐賣，若呣是耶和華將交互人，怎樣對敵一個會趕一千？二個會互一萬逃走啊？31的石磐無親像咱的石盤，連咱的對敵也按呢評判。32的葡萄樹是對所多瑪的葡萄樹傳的，也對蛾摩拉的園出的；的葡萄是毒的葡萄，歸葩攏是苦的。33的酒是龍的毒，是惡蛇殘害的毒。34這豈呣是積聚佇我遮，封密佇我寶貝的庫房嗎？35伸冤報應在佇我，佇的腳踏顛的時；因為抵著災禍的日近啦；所欲抵著的事會緊緊到。36耶和華看見伊的百姓氣力已經無去，許個拘束的、自由的攏無留一個，就欲替伸冤，因為伊的奴僕來退悔。37伊欲講：的上帝，所倚靠的石盤，38就是食祭祀的油，飲灌奠的酒的，今佇叨落？通互起來幫助恁，保護恁。39恁今著看：我，我就是伊；我以外無有上帝。我互人死，我互人活；我損傷伊，我醫治伊，無一個會對我的手救出。40我攑起手向天講：我指我的永活來講：41我若磨我光爁爁(kng-nà-nà)的刀，我若執行審判，就欲刑罰我的對敵，報應怨恨我的人。42我欲互我的箭飲血到醉，我的刀欲食肉，就是受刣受掠的人的血，對敵首領的頭的肉。43列國啊攏著及伊的百姓相及歡喜；因為伊欲為伊的奴僕的血伸冤，報應伊的對敵，欲贖伊的地，及伊的百姓的罪。44摩西來用此個歌一切的話唸互百姓聽，嫩的子約書亞也及伊佇啲。45摩西對以色列的眾人講諸個一切的話明白，46就給講：「我今仔日所對恁干證一切的話，恁著囥佇心裡；也著吩咐恁的子孫執守來行此個律法一切的話。47因為這對佇恁呣是空空的事，是恁的活命；也欲因為此個事恁的日子得著久長，佇恁過約但欲入去承接的地。」48當日，耶和華吩咐摩西講49「你上去亞巴琳山尼波的山頭，及耶利哥對面的摩押地，看我賞賜以色列人做業的迦南地。50你欲死佇你所上去的山，來倒祖，親像你的兄亞倫死佇何珥山，來倒祖一樣。51因為恁佇尋的曠野，加低斯的米利巴的水，佇以色列人中得罪我，因為佇以色列人中無尊我做聖。52你通對面看彼個地，總是得通入去到我所賞賜以色列人的地。」
