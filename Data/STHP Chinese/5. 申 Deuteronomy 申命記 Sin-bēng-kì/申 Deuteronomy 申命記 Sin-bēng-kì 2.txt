1「此霎了後，咱越倒轉起身，對紅海的路去曠野，是照耶和華所對我講的。咱踅(se̍h)西珥山多多日。2耶和華吩咐我講3『恁踅(seh)此個山久啦，著越轉向北勢去。4你著吩咐百姓講：以掃的子孫恁的兄弟踮佇西珥，恁欲經過的境界。欲驚恁，所以恁著不止謹慎。5呣通及爭戰；的地，就若一腳跡位，我攏無互恁，因為我已經將西珥山互以掃做業。6恁著用銀對買米糧來食，也著用銀對買水來飲。7因為耶和華──你的上帝佇你的手所做一切的工賜福你。你行此個大的曠野，伊攏知。此四十年，耶和華──你的上帝及你佇啲，你攏無欠缺一項。』8「對按呢，咱離開咱的兄弟以掃的子孫徛起佇西珥的，對亞拉巴的路，經過以拉他、以旬迦別，咱就越轉經過摩押曠野的路去。9耶和華對我講：『呣通攪擾摩押人，也呣通及交戰。的地，我攏無欲互你做業，因為我已經將亞珥互羅得的子孫做業。』10（早前，有以米人徛起佇遐，百姓多，大閣(l(lò)，親像亞衲人一樣。11也互人算做利乏音人，親像亞衲人一樣；總是摩押人稱伊做以米人。12早前，何利人也徛起佇西珥，總是以掃的子孫續接伊，佇的面前剿滅，來住佇的所在，親像以色列佇耶和華賞賜做業的地所行的。）13今恁著起來過撒烈溪！對按呢咱過撒烈溪。14對咱離開加低斯巴尼亞，到過撒烈溪的日，共三十八年，到彼代的武士攏死無佇軍營中，照耶和華對所咒誓的。15閣耶和華的手攻擊，對軍營中剿滅，到攏死無。16「武士對百姓中攏剿滅死無以後，17耶和華吩咐我講：18『你今仔日著對摩押的境界亞珥經過，19行近亞捫人的對面，呣通攪擾，也呣通及爭戰。因為亞捫人的地，我無互恁做業，因為我已經賞賜羅得的子孫做業。』（20彼個地也算做利乏音人的地，早前利乏音人踮佇遐，亞捫人稱做散送冥(Sàn-sòng-bêng)。21許個百姓多，大閣(iò)，親像亞衲人一樣，總是耶和華佇亞捫人的面前剿滅，得著的地，續接徛起。22親像伊為以掃的子孫徛起佇西珥的、滅何利人佇的面前、就續接徛起的地，到今仔日。23閣有亞衛人徛起佇鄉社續到迦薩的，對迦斐託出來的迦裴託人滅，來徛起佇的位。）24今恁著起來，起身過亞嫩的山谷；看啊，我已經將亞摩利人希實本王西宏及伊的地交佇你的手頭，你著起手得著伊的地，去及伊交戰。25對今仔日起，我欲互天下萬百姓聽見你的名聲的驚恁、懔(lún)恁，閣因為你愕愕惙痛苦。」26「我就對基底莫的曠野差使者去見希實本王西宏，用和平的話講：27『求你容允我對你的地經過，我欲行大路，無偏左(chó)無偏右(iū)。28你提我的銀賣米糧互我食，提我的銀用水賣我飲，獨獨准我步行過去，29親像踮佇西珥的以掃的子孫及踮佇亞珥的摩押人款待我一樣，聽候我過約但河，入耶和華──阮的上帝所賞賜阮的地。』30總是希實本王西宏呣肯互咱對伊遐經過；因為耶和華──你的上帝互伊的性情固執，心硬，為著欲將伊交付佇你的手，親像今仔日一樣。31耶和華給我講：『看啊！對此霎起，我欲將西宏及伊的地交付佇你的面前；你今著得著伊的地做業。』32彼時，西宏及伊的眾百姓出來抵敵咱，交戰佇雅雜。33耶和華──咱的上帝將伊交付咱，咱就拍死伊及伊的子，以及伊的眾百姓。34當彼時咱取伊攏總的城，剿滅有人徛起的城，連婦仁人及囝仔，無留一個。35獨獨精牲及所搶逐個城的贓物(chong-bu̍t)，攏取來做家己的路用。36對亞嫩山谷邊的亞羅珥以及山谷中的城，到佇基列，無一個城堅固互咱取伊無著，因為耶和華──咱的上帝攏交付咱。37只有亞捫人的地，雅博河邊的地，及山地諸個城，及耶和華──咱的上帝所禁咱去的地，你攏無倚近伊。」
