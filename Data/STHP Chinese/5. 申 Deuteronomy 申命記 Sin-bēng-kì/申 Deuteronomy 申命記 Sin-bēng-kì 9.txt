1「以色列啊，著聽！你今仔日欲過約但，入去承接許個比你卡大卡猛的國，得著闊大閣堅固到抵天的城。2彼個百姓大閣(lò)，是亞衲的族，恁所知的；也曾聽見有人指講：『是誰佇亞衲族的面前徛會住啊？』3今仔日你著知，耶和華──你的上帝做你的頭前過去，親像烈烈的火，伊欲滅無，互大大刣輸佇恁的面前。恁著趕出，互緊緊滅無，照耶和華所對恁講的。4「耶和華──你的上帝對你的面前趕出了後，你心內呣通想講：『耶和華導我入來承接此個地是因為我的義。』其實，耶和華是為著許個國的歹才對你的面前趕出。5你入去承接的地，並呣是因為你的義，也呣是因為你的心正直，就是因為諸個國的歹，耶和華──你的上帝才對你的面前趕出去，閣因為耶和華欲堅固伊對你的列祖亞伯拉罕、以撒、雅各所咒誓的話。」6「你著知，耶和華──你的上帝用媠美的地賞賜恁做業，呣是因為你的義；因為你是頷頸硬的百姓。7你著記得，呣通記得，你佇曠野惹著耶和華──你的上帝的受氣。對恁出埃及地彼日，到恁來到此個所在，恁常常悖逆耶和華。8恁佇何烈山閣惹耶和華受氣；致到耶和華受氣恁，欲滅無恁。9當時我上山，欲領受石碑，就是耶和華及恁立約的碑。彼時我踮佇山裡四十日四十暝，無吃餅，無飲水。10耶和華用二塊石碑交代我，是上帝用指頭仔寫的。彼頂面所寫的是照耶和華佇大會的日、佇山頂、佇火中對恁所講一切的話。11四十日四十暝了後，耶和華用彼二塊石碑，就是約碑，交代我。12耶和華對我講：『你起來，緊緊對遮落去！因為你的百姓，你對埃及導出來的已經敗壞家己；快快偏歪我所命令的路，因為為家己鑄一身偶像。』13「耶和華閣吩咐我講：『我看此個百姓，看啊！是頷頸硬的百姓。14你出在我，我欲滅，對天下擦滅的名，我欲互你成做一國比卡強卡大。』15我就越轉身落山，山互火燒，二塊約碑佇我二支手裡。16我一下看恁已經得罪耶和華──恁的上帝，為家己鑄一隻牛仔，緊緊歪斜耶和華所命令恁的路，17我用彼二塊碑對我的雙手落去，拍折佇恁的目睭前。18我仆佇耶和華的面前親像前的款四十日四十暝，無食餅，無飲水，因為恁所犯一切的罪，行耶和華看做歹的事，惹伊的受氣。19彼時耶和華大呣甘願受氣恁，我就真驚，因為伊受氣欲滅恁；總是彼擺耶和華閣聽我。20耶和華也受氣亞倫，欲滅伊；像彼時我也替亞倫祈禱。21彼時我用恁犯罪的物，就是恁所鑄的牛仔用火燒伊，閣搥伊，研到幼幼，幼到親像土粉，我用此個土粉撒佇對山頂流落來的溪。22「恁也佇他備拉、佇瑪撒、佇基博羅哈他瓦閣激起耶和華的受氣。23耶和華差恁離開加低斯巴尼亞，講：『恁上去承接我所賞賜恁的地。』彼時恁違背耶和華──恁上帝的命令，呣信伊，也呣聽伊的話。24對我識恁的日，恁常常悖逆耶和華。25「我因為耶和華講欲滅恁，就仆佇耶和華的面前仆啲四十日四十暝。26我祈禱耶和華講：『主耶和華啊，求你莫得滅無你的百姓。你的產業，就是你用大氣力贖回的，用大權能的手導出埃及的。27求你著記得你的奴僕亞伯拉罕、以撒、雅各，莫得記念此個百姓的硬心、及的歹、的罪，28驚了你導阮出來彼所在的人講，耶和華因為會導入伊所應允的地，閣怨恨，所以導出去，欲滅佇曠野。29呣拘是你的百姓，你的產業，是你用你的大權能，用你伸出來的手所導出來的。』」
