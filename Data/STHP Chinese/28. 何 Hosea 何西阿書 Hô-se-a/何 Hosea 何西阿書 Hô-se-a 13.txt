1早前以法蓮講話，人攏愕愕惙，伊佇以色列中佇高位；總是伊佇巴力的事犯罪，就致到死。2今的罪過愈犯愈多，用的銀為家己妝佛，照的奇巧來造偶像，攏是師傅所做。議論講，獻祭的人著及牛仔唚(chim)嘴。3因為按呢，欲親像早起時的雲，也親像快快乾的露水，親像五穀場的冇粟互狂風吹去，閣親像煙對窗仔淐出去。4對你出埃及地的時，我做你的上帝──耶和華。我以外，你呣通認識別個上帝；閣我以外無有救主。5佇曠野乾燥的地，我已經識你。6 照的米糧得著食飽；已經食飽，的心就自高，對按呢記得我。7所以，我對佇親像獅，閣親像豹匿佇路邊。8我抵著親像失落子的熊母，拆裂的胸脅。佇遐，我欲親像母的獅吞食；野獸欲拆裂。9以色列啊，你的敗無就是因為反對我，就是反對幫助你者。10現今你的王佇叨落？互伊佇你諸個城拯救你啊！你的士師就是你所曾講：給阮設立一個王及首領者。今佇叨落啊？11我佇受氣中給你設立王，也佇我的大受氣廢伊。12以法蓮的罪過記住啲；伊的罪惡收囥啲。13婦仁人生子的痛疼欲到佇伊；伊是無智慧的子，因為伊的時已經到，呣應該延延佇子宮口。14我欲贖回脫離陰府的權，我欲拯救脫離死無。死無啊，你的災害佇叨落？陰府啊，你的毀滅佇叨落？我決斷無退悔。15伊佇兄弟中雖然結實多多，總是欲有東風吹來，就是耶和華的風對曠野起。伊的水泉欲乾；伊的源頭欲絕；伊欲搶提所積聚一切通歡喜的寶器。16撒瑪利亞欲擔當伊的罪，因為悖逆伊的上帝。伊欲倒佇刀下；的嬰仔欲互人摔死；有娠(ū-sin)的婦仁人欲互人破腹。
