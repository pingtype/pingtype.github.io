1當烏西雅、約坦、亞哈斯、希西家相續做猶大王、約阿施的子耶羅波安做以色列王的時，耶和華的話臨到備利的子何西阿。2耶和華起頭對何西阿講的話是按呢，耶和華對何西阿講：「你著去娶淫婦做某，也得著對淫亂所生的子；因為此個地方大行淫亂，離開耶和華。」3對按呢，伊就去娶德拉音的查某子歌蔑(ko-bia̍t)。婦仁人懷孕，給伊生一個子。4耶和華對伊講：「給伊名叫耶斯列；因為閣霎仔久，我欲辦耶戶的家佇耶斯列刣人流血的罪，也欲互以色列家的國無去。5到彼日，我欲佇耶斯列平洋遏折以色列的弓。」6婦仁人閣懷孕生一個查某子，耶和華對何西阿講：「給伊號名羅路哈瑪；因為我無欲閣憐憫以色列家，決斷無赦免。7總是我欲憐憫猶大家，用耶和華──的上帝救，呣是用弓、用刀、用交戰、用馬，及用馬兵來救。」8羅路哈瑪斷奶了後，婦仁人閣懷孕生一個子。9耶和華講：「著給伊號名叫羅阿米；因為恁呣是我的百姓，我也呣做恁的上帝。」10總是，以色列的人額欲親像海沙，量得，算得。前佇甚麼所在對講「恁呣是我的百姓」，將來佇遐欲對講「恁是永活上帝的子」。11猶大人及以色列人欲相及聚集，為家己設立一個頭人，對此個地上去，因為耶斯列的日欲做大的日。
