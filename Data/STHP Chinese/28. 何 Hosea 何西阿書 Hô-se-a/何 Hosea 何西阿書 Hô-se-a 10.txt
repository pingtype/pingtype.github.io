1以色列是茂盛的葡萄樹，伊結伊的果子。伊的果子結愈多，就起祭壇愈多；土地愈肥，就造柱像愈媠。2存二樣的心，今欲受定罪。耶和華欲拆的祭壇，毀的柱像。3因為今欲講：阮無王，因為阮無敬畏耶和華。王會替阮做甚麼？4講白賊話，濫糝咒誓立約；所以，審判發起親像園溝的茵蔯(in-tîn)。5撒瑪利亞徛起的百姓欲因為伯亞文的牛仔驚惶；因為伊許個百姓欲為著伊憂悶，伊的祭司為著伊的榮光無去，也欲愕愕惙。6伊欲互人帶到亞述做禮物，來送互耶雷布王。以法蓮欲受凌辱；以色列欲為著家己的計謀來見誚。7論到撒瑪利亞，伊的王滅無，親像水面的沫(phe̍h)一樣。8亞文的山頭──以色列的罪，欲抵著毀滅；莿帕(chhì-phè)及蒺藜(chi̍t-lê)欲發佇許個壇頂。欲對大山講：蓋阮！對小山講；壓(teh)阮！9以色列啊，你對基比亞的日以來就犯罪。佇遐徛，免得佇基比亞攻擊不義的人的交戰到佇。10我有注意的時就欲責罰伊。互二項罪把縛的時；列邦欲聚集來攻擊。11以法蓮是快上教母的牛仔，愛踏五穀的，我用軛掛佇伊肥娞的頷頸，我欲互以法蓮拖車。猶大欲犁田；雅各欲耙鬆田土。12恁著為家己用公義撒種，照仁慈來收割。開墾拋荒的地；因為這是尋求耶和華的時，聽候伊來，用公義親像雨降落佇恁。13恁曾種作奸惡，收成罪過，食白賊的果子。因為倚靠家己的所行，也倚靠你多多的勇士。14所以佇你的百姓中欲興起擾亂，你攏總的衛所欲受拆毀，是親像沙勒幔佇交戰的日拆毀伯亞比勒，彼時做老母的及的子做一下受摔死。15伯特利也欲按呢款待恁，因為恁的大歹。到天光，以色列王決斷欲滅無。
