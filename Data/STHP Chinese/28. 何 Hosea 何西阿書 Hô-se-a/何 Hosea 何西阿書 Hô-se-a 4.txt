1以色列人啊，恁著聽耶和華的話。因為耶和華及此所在的人辯論，因為佇此個地方無誠實，無仁慈，無人識上帝。2只有咒誓背約，刣人、偷提、姦淫、強暴、刣人無息。3所以，此個地方欲悲哀，其中徛起的人，及田野的獸、空中的鳥攏欲衰微，海中的魚也欲無去。4總是人呣通辯論，呣通相責備，因為你的百姓親像及祭司辯駁者一樣。5你欲佇日時跋倒；先知也欲佇暝時及你相及跋倒；我欲滅無你的老母。6我的百姓因為無知來滅無。因為你棄拺智識，我也欲棄拺你，互你無通閣做祭司服事我。你既然記得你的上帝的律法，我也欲記得你的子兒。7加添愈多，就愈得罪我；我欲互伊的榮光變做凌辱。8食我的百姓的贖罪祭，意愛犯罪。9將來百姓怎樣，祭司也欲按呢；我欲因為所行的來辦，照所做的來報應。10食，也得著飽；行淫，也無加添人；因為放拺耶和華，呣聽趁伊。11淫行及酒，及新酒，是奪人的心。12我的百姓問的柴頭，閣的枴仔指示；因為行淫的心互失迷，行淫離開的上帝的管轄，13獻祭佇山頂，燒香佇山頭，佇橡樹、楊樹、栗樹的下面，因為的蔭影的好。所以，恁的查某子淫亂，恁的新娘行淫。14恁的查某子淫亂，恁的新娘行淫，我無刑罰；因為許個查甫人及娼妓另外住，及廟內的妓女相及獻祭。此號無知的百姓的確捙倒。15以色列啊，你雖然行淫，總是猶大呣通犯罪。呣通去吉甲，也呣通上到伯亞文，也呣通指永活的耶和華來咒誓。16以色列硬鼻，親像硬鼻的牛母；今耶和華欲飼，親像飼羊佇開闊的地。17以法蓮結聯偶像，出在伊！18所飲的已經發酸，常常行淫，的官長真歡喜見誚事。19風用伊的翅捲伊；欲為著的祭祀致到見誚。
