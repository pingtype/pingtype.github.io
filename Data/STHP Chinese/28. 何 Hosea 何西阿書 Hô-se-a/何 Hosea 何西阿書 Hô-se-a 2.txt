1著對恁的兄弟講阿米，閣對恁的姊妹講路哈瑪。2著及恁老母辯論閣辯論；因為伊呣是我的某，我也呣是伊的丈夫。教伊除去面裡的淫亂及伊胸坎的淫行，3免得我給伊褪光光，互伊親像抵仔出世的日，互伊親像曠野，親像乾燥的地，互伊對嘴乾來死。4我無欲憐憫伊的子，因為是對淫亂生的子。5因為的老母行淫亂，懷孕者做出見誚事，因為伊講：我欲隨我所戀愛的人；我的餅，水，羊毛，麻，油及我所飲的，攏是互我。6看啊，因為按呢，我欲用莿仔阻塞(chó-that)伊的路，築牆互伊尋無伊的路。7伊欲追趇(jip)所戀愛的人，若是趇著；伊欲尋，總是尋著，就講：我欲倒去尋我的本夫，因為我彼時的景況比現今猶(iáu)卡好。8伊呣知伊的五穀、酒、油是我互伊，加添伊的銀及金的，也是我；伊用諸個服事巴力。9所以到收割的日，我欲將我的五穀對提倒轉，閣佇出酒的時，欲將我的新酒提倒轉，也欲將我互伊通遮(jia)赤體的羊毛及麻搶倒轉。10今我欲佇伊所戀愛的人的目睭前露出伊的淫行；的確無人會救伊脫離我的手。11我欲息(soah)許個宴樂、節筵、月的初一、安息日，及攏總的節期。12我也欲毀壞伊的葡萄樹及無花果樹，就是講「這是許個戀愛我者互我的禮數」。我欲互許個變做樹林，互野獸食伊。13伊前日燒香服事諸個巴力，閣用耳鈎及別號首飾家己妝飾，隨(tè)伊相戀愛的人，來記得我，因為按呢我欲辦伊。這是耶和華講的。14看啊，我欲招呼伊，導伊到曠野，用話安慰伊。15我也欲對遐賞賜伊葡萄園，閣賞賜伊亞割的山谷做向望的門。伊欲佇遐應聲，及少年的日無各樣，及對埃及地上來的日相同。16耶和華講：「當彼日你欲叫我講，我的丈夫啊，無閣叫我講，我的主啊；17因為我欲對的嘴除去諸個巴力的名，無閣用此個名紀念伊。18當彼日，我欲為著，及田野的走獸及空中的飛鳥，以及地上的蟲(thâng-thōa)立約；我也欲對此個地方遏折弓刀，交戰，互安然倒啲睏。19我欲聘定你永遠歸佇我，閣我欲用公義、公平、慈愛、憐憫聘定你歸我；20我也欲用誠實聘定你歸我，你就欲識耶和華。21耶和華講：彼日我欲應答，我欲應答天，天欲應答地；22地欲應答五穀、酒、油，諸個欲應答耶斯列。23我欲為家己栽種伊佇此個地。平素無得著憐憫者，我欲憐憫伊；呣是我的百姓者，我欲對伊講：你是我的百姓，伊也欲講，你是我的上帝。」
