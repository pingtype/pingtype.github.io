1耶和華的話臨到我講：2「人子啊，你著面向以色列諸個山來對伊宣傳，3講：以色列諸個山啊，著聽主耶和華的話。主耶和華對大山、小山、水溝、山谷按呢講：看啊，我，我欲用刀劍臨到恁，亦欲毀滅恁的山頭壇。4恁的祭壇的確荒廢，恁的日頭的柱欲抵著拍碎，我欲互恁受刣的人倒佇恁偶像的面前；5我亦欲將以色列族的身屍下佇的偶像的面前，將恁的骨頭四界佇恁的壇的四圍。6佇恁一切徛起的所在，城欲拋荒，山頭壇欲荒廢，互恁的祭壇拋荒荒廢，恁的偶像拍碎滅無。恁的日頭的柱欲剉落，恁的所做攏廢無。7受刣的人欲倒佇恁中間，就恁欲知我是耶和華。8「恁四散佇列國的時，我欲佇列邦中所剩的人互伊脫離刀劍。9恁中間得著脫離的人欲佇受掠去的列國中紀念我，因為我欲毀壞淫亂離開我的心，以及in戀愛偶像的目睭。欲為著所行的歹可惡的事，來家己怨恨。10欲知我是耶和華；我講欲降災禍互，呣是空空的話。11「主耶和華按呢講：你著拍手頓腳，講：慘啊！以色列家行這一切可惡的歹代，欲對刀劍、對飢荒、對瘟疫來死。12踮佇遠的人，欲對瘟疫來死；踮佇近的人，欲對刀劍來死；留啲受圍困的人，欲對飢荒來死；按呢我欲一盡成我的受氣佇。13受刣的人倒佇祭壇四圍的偶像中，就是逐個高山、逐個山頂、逐個青樹的樹腳、逐個艷艷的橡樹腳，就是獻芳芳的祭祀互一切偶像的地方。彼時，恁就知我是耶和華。14我欲伸我的手攻擊，互徛起的所在拋荒冷靜，對曠野到第伯拉他，就知我是耶和華。」
