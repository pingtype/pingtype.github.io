1「人子啊，你著對以色列諸個山來宣傳講：以色列諸個山啊，著聽耶和華的話。2主耶和華按呢講：因為對敵攻擊你講：『呼哉！古早高的所在攏互阮做業啦！3所以你著宣傳講，主耶和華按呢講：因為互你拋荒，佇四圍吞咬你，欲互你歸佇所剩的外邦人做業，也互厚口舌的人議論你，互眾百姓誹謗你。4所以，以色列諸個山啊，著聽主耶和華的話。主耶和華對諸個山、諸個嶺、諸個坑溝、諸個山谷、諸個拋荒的所在，受棄拺的城，互四圍所剩的外邦人搶劫譏刺者，按呢講，5所以主耶和華按呢講：我實在佇熱熱的怨妒，用話責備列邦所剩者以及以東的全地。因為分派我的地做家己的業，滿心歡喜，神魂藐視，愛趕逐伊的百姓，來搶劫伊。6所以，你著論以色列地來宣傳，對伊諸個山、諸個嶺、諸個坑溝、諸個山谷講，主耶和華按呢講：看啊，我佇我的怨妒及我的大受氣來講，因為你已經受異邦人的凌辱，7所以主耶和華按呢講，我舉起我的手講：佇恁四圍的異邦人，實在欲受的凌辱。8「獨獨恁以色列諸個山啊，恁的確發出恁的枝椏(ki-oāiⁿ)，閣欲結果子互我的百姓以色列，因為近近欲到啦。9看啊，我是為恁的，我欲越轉向恁，就恁欲互人種作。10我閣欲加添人佇恁的頂面，就是以色列家家戶戶一切攏按呢，就伊諸個城欲有人徛起，拋荒的所在得著起造。11我也欲加添人及精牲佇恁的頂面；欲生湠真多。我欲互恁照舊有人徛起，閣欲好款待恁贏過起頭的時，恁就知我是耶和華。12我欲互人行佇恁的頂面，就是我的百姓以色列。欲得著你，你欲做的業；你也無閣互絕嗣(choa̍t-sû)。13主耶和華按呢講：因為人對恁講：『你是吞食人者，閣互百姓絕嗣』，14所以主耶和華按呢講：你無欲閣吞食人，亦無欲閣互你的國民絕嗣。15我無欲互你閣聽見外邦人的凌辱，你也無閣受萬百姓的誹謗，你也無閣互你的國民著觸。這是主耶和華講的。」16耶和華的話閣臨到我講：17「人子啊，以色列家徛起佇本所在的時，用的所行所做拍垃墋伊。的所行佇我的面前，是親像婦仁人經期到的垃墋。18因為佇彼個所在流人的血，閣因為用偶像拍垃墋伊，所以我傾出我的受氣佇伊的頂面。19我分散佇列國，就四散佇列邦中，我就照的所行，的所做來審判。20去到所到的外邦人遐，褻瀆我的聖名；因為人指來講，這是耶和華的百姓，對伊的地出來者。21總是我保惜我的聖名，就是以色列家佇所到的列國中所褻瀆者。22「所以，你著對以色列家講，主耶和華按呢講：以色列家啊，我行此個，呣是為著恁的緣故，就是為著我的聖名的緣故，就是恁行到的列國中所褻瀆者。23我的大名受褻瀆佇異邦中；就是恁所褻瀆佇in中間者；我欲互伊做聖。閣我對恁顯明家己做聖，佇的目睭前，就異邦人欲知我是耶和華。這是主耶和華所講的。24我欲帶恁出列邦，對列國中聚集恁，導恁入恁的本所在。25我也欲用清的水灑恁，恁就清氣。我欲洗清恁，除去恁一切的垃墋，及恁一切的偶像。26我欲用新的心賞賜恁，也欲用新的神下佇恁的內面，閣欲對恁的肉體中除去親像石的心，賞賜恁親像肉的心。27我欲將我的神下佇恁的內面，互恁順趁我的律例，守我的法度來行伊。28恁欲徛起佇我所賞賜恁的列祖的地。恁欲做我的百姓，我欲做恁的上帝。29我欲救恁脫離恁一切的污穢，也欲叫五穀互伊豐盛，無互恁抵著飢荒。30我欲加添樹木的果子，以及田園的土產，互恁無閣因為飢荒受外邦人的凌辱。31彼時，恁欲記得恁的歹所行，及恁呣好的所做，就因為恁的罪過及可惡的事，佇家己的面前來厭賤家己。32主耶和華講：恁著知，我按呢行呣是為著恁的緣故。以色列家啊，恁著為家己的所行來漏氣見誚。33「主耶和華按呢講：我洗清恁，除去恁一切罪過的日，欲互恁的城有人徛起，拋荒的所在得著起造。34前過路的人看做荒廢的地，今此個荒廢的地閣有人種作。35人欲講：『前做荒廢的地，今親像伊甸的園；此個荒廢冷靜、毀壞的城今起真堅固，有人徛起。』36彼時，佇恁四圍所剩的外邦人欲知我─耶和華起造許個倒壞的所在，栽培荒廢的地。我─耶和華已經講伊，的確成伊。37「主耶和華按呢講：我欲互以色列家為著此個事求我，致到我給成。我欲加添的人額，親像羊群。38親像獻祭的羊群，就是親像耶路撒冷守節的時的羊群，按呢，諸個拋荒的城的確有歸群人滿滿。就知我是耶和華。」
