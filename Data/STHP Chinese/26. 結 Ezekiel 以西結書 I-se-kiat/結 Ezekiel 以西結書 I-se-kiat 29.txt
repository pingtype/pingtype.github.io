1第十年十月十二，耶和華的話臨到我講：2「人子啊，你的面著向埃及王法老宣傳來攻擊伊以及埃及全地，3你著傳講，主耶和華按呢講：看啊，埃及王法老啊，我做你的對敵，你就是大鱷魚倒佇家己的江河中。你曾講：我的河是我的，我為家己來造的。4我欲用鈎鈎住(kau-tiâu)你的牙槽(gê-chô)，閣互你江河中的魚敆住佇你的鱗；我欲將你及所敆住佇你的鱗的魚，對江河中拖出來。5我欲將你及你江河中的魚攏佇曠野；你欲倒佇田裡，無拾做堆，無收拾。我將你互地上的野獸、空中的飛鳥做食物。6「埃及徛起的百姓，攏欲知我就是耶和華，因為對以色列家曾做蘆葦的枴仔。7用手攑你，你(pit)開，傷著的肩頭；倚你，你折去，閃著的腰。8所以主耶和華按呢講：看啊，我欲互刀劍臨到你，對恁中間剪除人及精牲。9埃及地欲荒廢冷靜，就知我是耶和華。「因為伊家己講：『此個河是我的，是我造的』，10看啊，我及你以及你的江河做對敵，互埃及地，對色弗尼的塔直到古實的交界，全然荒廢冷靜。11人的腳無對遐過，獸的腳也無對遐過，歷過四十年久無人徛起。12我欲互埃及地佇冷靜的地成做冷靜，伊的城佇荒廢的城中變做荒廢，歷過四十年。我也欲將埃及人分散佇列國，四散佇列邦。」13主耶和華按呢講：「滿四十年，我欲招集埃及人對所四散去的列國來。14我欲互埃及受掠者倒來，互倒來的本地巴忒羅。佇遐欲成做微細的國，15欲做列國中第一微細者，亦無閣自高佇列國的頂面。我欲減少，致到無管轄列國。16伊的確無閣做以色列家所倚靠者；所越頭來仰望的，免得我記得的罪。就知我是主耶和華。」17二十七年正月初一，耶和華的話臨到我講：18「人子啊，巴比倫王尼布甲尼撒互伊的軍兵大大著磨，攻擊推羅，致到逐個頭殼無毛，肩頭翏皮；總是伊及伊的軍兵對佇推羅，攏無得著工錢，來報答伊大大著磨的攻擊。19所以主耶和華按呢講：看啊，我欲將埃及地賞賜巴比倫王尼布甲尼撒；伊欲掠伊的眾百姓，搶伊所搶的物，劫伊所劫的物，這就通做伊的軍兵的工錢。20我將埃及地互伊，報答伊所著磨者，因為替我做工。這是主耶和華講的。21「當彼日，我欲互一支角為著以色列家發出，閣欲互你開嘴佇中間；就知我是耶和華。」
