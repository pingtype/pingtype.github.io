1後來，伊導我到一個門，就是向東的門。2看啊，以色列上帝的榮光對東勢來。伊的聲親像多多水的聲；地就因為伊的榮耀來發出光。3伊的款式是親像我所看見的款式，就是我前來欲滅城的時所看見的款式，彼個異象也親像我佇迦巴魯河邊所看見的異像，我就仆落地。4耶和華的榮光對向東的門入佇殿內。5對按呢神就舉起我，帶我入內院，看啊，耶和華的榮光充滿殿內。6我聽見有一位對殿內向我講話。有一人徛佇我的身邊。7伊對我講：「人子啊，這是我寶座的所在，是我腳掌所踏的地。我欲佇遮，踮佇以色列人的中間到永遠。以色列家及的君王無欲閣用的淫行，以及的君王的身屍佇高的所在來拍垃墋我的聖名，8下的門椗(mn̂g-tēng)近倚我的門椗，的門豎近倚我的門豎；及我的中間不過隔一鑆牆；閣用in所行可惡的事，拍垃墋我的聖名，所以我受氣來滅。9今著對我的面前除去的淫行及君王的身屍離開遠遠，我就踮佇i中間到永遠。10「人子啊，你著將此個殿指示以色列家，互因為家己的罪過來見誚；也著量(niû)殿的規模。11若為著家己一切所行的事來見誚，你著指示此個殿的模、及伊的款式、伊出的所在、伊入的所在，及伊一切的規模，伊一切的禮儀、伊一切的規模、伊一切的法度，攏寫佇的目睭前，互守一切的規模，一切的禮儀來行伊。12殿的法度就是按呢：佇山頂四圍的界內攏做至聖。看啊，這就是殿的法度。」13以下是壇的量數，是用肘量伊（一個肘是一肘閣加一巴掌）。壇底一肘，闊一肘，四圍的墘有緣，高一巴掌，這就是壇的座。14對倚土腳的底座到下層的階，高二肘，闊一肘。對細階到大階，高四肘，闊一肘。15頂面的壇，有四肘。壇的頂面有凸四支角。16壇長十二肘，闊十二肘，款式四方。17四面的階長十四肘，闊十四肘。四圍的緣有半肘，伊的底座四圍一肘。伊的崎層向東。18伊對我講：「人子啊，主耶和華按呢講：起造祭壇，為著欲佇彼頂面獻燒祭灑血，到造成的時伊的例親像下底：19主耶和華講，你著將一隻公的牛仔做贖罪的祭，交互祭司利未人撒督的後裔，就是許個親近我、服事我的。20你著取牛仔的血，抹佇壇的四角及階仔的四角，及四圍的緣。按呢來互伊清氣，閣為著伊贖罪。21你也著將彼隻做贖罪祭的牛仔燒佇聖所的外面，厝內定著的所在。22第二日，著將無瑕疵的山羊牨(káng)獻做贖罪的祭；欲清氣彼個壇，親像曾用公的牛仔清氣伊一樣。23你已經清氣伊，著獻一隻無瑕疵公的牛及羊群中一隻無瑕疵公的綿羊，24你著將諸個物獻佇耶和華的面前。祭司著用鹽摻(sám)佇in頂面，獻互耶和華做燒祭。25七日內，每日你著備辦一隻公的山羊做贖罪的祭，也著備辦一隻公的牛仔及羊群中一隻公的綿羊，攏無瑕疵的。26歷過七日欲為壇贖罪，互伊清氣；按呢分別伊做聖。27許個日已經滿，對第八日以後，祭司欲佇壇頂獻恁的燒祭及平安的祭；我欲接納恁。這是主耶和華講的。」
