1神就舉起我，帶我到耶和華的厝向東的東門。看啊，佇門的門口有二十五人，我看見中間有百姓的貴族，押朔的子雅撒尼及比拿雅的子毗拉提。2伊給我講：「人子啊，這就是圖謀罪惡的人，提倡歹代佇此個城內。3講：『起厝的期猶未到；此個城是鼎，阮是彼內面的肉。』4人子啊，因為按呢你著宣傳，著宣傳來攻擊。」5耶和華的神臨到我，對我講：「你著講，耶和華按呢講：以色列家啊，恁講按呢，恁的心所想，我知啦。6恁佇此個城內刣死多多人，互身屍滿街路。7所以主耶和華按呢講：恁所下佇此個城內的死人就是肉，此個城就是鼎；總是恁欲對彼中間受帶出去。8恁驚刀劍，我欲互刀劍臨到恁。這是主耶和華講的。9我欲對彼中間導恁出去，交佇外邦人的手，閣欲佇恁中間行審判。10恁欲倒佇刀下；我欲佇以色列的交界審判恁，恁就知我是耶和華。11此個城無欲做恁的鼎，恁亦無欲做彼中間的肉。我欲佇以色列的交界審判恁，12恁就知我是耶和華；因為恁無行我的律例，亦無順趁我的法度，就是趁恁四圍列國的法度。」13我抵仔啲宣傳的時，比拿雅的子毗拉提死去。我就仆佇地裡，大聲叫講：「嗐啊！主耶和華啊，你欲將以色列的人一盡剿滅嗎？」14耶和華的話臨到我講：15「人子啊，耶路撒冷徛起的百姓，對你的兄弟就是你的兄弟、你的親人，及以色列全家，就是對眾人講：『恁著離開耶和華！因為此個地是互阮做業的。』16所以你著講：『主耶和華按呢講：我雖然遷徙遠遠佇列邦中，四散佇列國中，我猶欲佇所到的國，暫時做的聖所。』17所以你著講：『主耶和華按呢講：我欲對諸個百姓中招集恁，亦欲對恁四散到的列國中聚集恁，閣欲將以色列地賞賜恁。』18欲到遐，亦欲對中間除去一切可惡通怨恨的物。19我欲互專一的心，亦欲將新的神下佇恁的內面，閣欲對的肉體中除去彼號親像石的心，賞賜in彼號親像肉的心，20互順趁我的律例，遵守我的法度來行伊。做我的百姓，我亦欲做的上帝。21總是心趁可惡通厭賤者的心彼號人，我欲照所行的報應佇的頭殼頂。這是主耶和華講的。」22彼時，兵展開的翅，許個輪亦佇的邊頭；佇的頂面有以色列上帝的榮光。23耶和華的榮光對城中上去，歇佇城外東勢的山。24神舉起我，佇異象中對上帝的神帶我到迦勒底受掠的人遐；我所看見的異象就離開我上去。25我就將耶和華所指示我一切的事，攏講互受掠的人聽。
