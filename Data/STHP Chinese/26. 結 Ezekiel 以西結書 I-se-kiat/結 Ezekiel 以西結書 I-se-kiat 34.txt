1耶和華的話臨到我講：2「人子啊，你著宣傳攻擊以色列諸個牧者，你著宣傳來對，講，主耶和華對諸個牧者按呢講：災禍啊！以色列諸個牧者因為養飼家己。牧者豈呣應該養飼羊群嗎？3恁食伊的油、穿伊的毛、刣伊的肥者，也無養飼羊群。4 軟弱者，恁無顧互伊勇；破病者，恁無給伊醫治；受傷者，恁無給伊包；受趕逐者，恁無導伊倒來；失落者，恁無尋伊；獨獨用強暴嚴嚴的管轄。5因為無牧者，羊就四散；已經四散，就做一切野獸的食物。6我的羊四界行佇諸個山裡，佇逐個高的山頂，四散佇全地，無人去追，無人去尋。7「所以，恁諸個牧者著聽耶和華的話。8主耶和華講：我指我的永活來咒誓，我的羊因為無牧者就成做受搶的物，羊也做一切野獸的食物。也我的牧者無尋我的羊；諸個牧者因為養飼家己，無養飼我的羊。9所以恁諸個牧者著聽耶和華的話。10主耶和華按呢講：我及牧者做對敵，欲對的手追討我的羊，互無閣養飼羊群；牧者也無閣養飼家己。我欲救我的羊脫離的嘴，無閣做的食物。」11「因為主耶和華按呢講：看啊，我，我欲本身尋我的羊，來尋著伊。12牧者佇羊群四散的日怎樣尋伊的羊，我也欲親像按呢尋我的羊。諸個羊佇密雲黑暗的日四散到逐所在，我欲對遐救倒來。13我欲對列國中導出，對逐國的內面聚集，導in倒來的本所在，也欲佇以色列山諸個溪邊、境內一切通徛起的所在，來養飼。14我欲佇好好的草場養飼。的羊(tiâu)欲佇以色列高位的山，欲佇好好的羊(tiâu)內倒啲睏，也佇以色列山肥媠的草場食草。15主耶和華講：我欲本身養飼我的羊，互倒啲睏。16失落者，我欲尋伊；受趕逐者，我欲導伊倒來；受傷者，我欲包伊；破病者，我欲醫治伊；獨獨肥者，勇者，我欲除滅伊，也欲秉公(péng-kong)養飼。17「我的羊群啊，論到恁，主耶和華按呢講：我欲佇羊及羊的中間，公的綿羊及公的山羊的中間行判斷。18你佇好好的草場食草，猶掠做小可(sió-khōa)事嗎？剩的草，恁竟然用腳睭踏(thún-ta̍h)伊；恁飲清的水，剩的，恁竟然用腳拍濁(phah-lô)伊。19論到我的羊，是食恁用腳踏的，飲恁用腳拍濁的。20「所以，主耶和華對按呢講：看啊，我本身佇肥的羊及瘦的羊的中間行判斷。21因為恁用身軀用肩頭夾(khoeh)，用恁的角觸(tak)破病者，致到互四散佇外面。22所以，我欲拯救我的羊群，無閣做受搶的物；我亦欲佇羊及羊的中間行判斷。23我欲設立一個牧者照顧，伊欲養飼，就是我的奴僕大衛。伊欲養飼，做的牧者。24我──耶和華欲做的上帝，我的奴僕大衛欲佇的中間做首領。這是我耶和華講的。25「我欲及立平安的約，互惡獸對境內斷絕，就欲安然徛起佇曠野，睏佇樹林內。26我欲互及我的山四圍的所在成做福氣的源頭，我亦欲照時落雨，欲有施福氣的大雨。27田野的樹欲結果子，地也欲出產；欲安然徛起佇本所在。我遏折所背的軛，救脫離彼個掠做奴才的人的手；彼時，就知我是耶和華。28無閣做外邦人所搶的物，地上的野獸也無閣吞食；是欲安然徛起，無人互驚惶。29我欲給興起一個出名栽種的所在；佇境內無閣互飢荒所滅，也無閣受著外邦人的凌辱。30欲知我、耶和華─的上帝是及佇啲，也知─以色列家是我的百姓。這是主耶和華講的。31恁是我的羊，是我草場的羊，恁是人，我也是恁的上帝。這是主耶和華講的。」
