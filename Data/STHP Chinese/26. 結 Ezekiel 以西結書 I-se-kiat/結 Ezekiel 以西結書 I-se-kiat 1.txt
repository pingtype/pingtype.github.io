1當三十年四月初五，我佇迦巴魯的河邊受掠的人的中間，彼時天開，我看見上帝的異象。2佇彼月的初五，就是約雅斤王受掠的第五年，3佇迦勒底人的地、迦巴魯的河邊，耶和華的話刁持臨到布西的子，祭司以西結；佇遐耶和華的手下佇伊的身上。4我看見，你看有狂風對北方來，有大片雲有炎炎閃的火，伊的周圍有光；對彼中間的火內發出親像琥珀的色緻；5閣對彼中間出現四個活物的形像。的款式是按呢：有人的形像，6逐個有四個面，逐個有四支翅。7的腳是直直，腳跡底親像牛仔的腳蹄，攏燦爛親像磨光的銅的刺目。8佇四面的翅下閣有人的手。此個四個活物的面及翅就是按呢：9的翅攏相連接，行的時身軀呣免越，攏直直進前去。10論到的面的形像：有人的面，四個佇正旁有獅的面，四個佇倒旁有牛的面，四個也有鷹鳥的面。11的面是按呢：的翅對頂面展開，此個彼個二個翅相連，閣有二個翅蓋身軀。12逐個直直行進前。神欲去叨落，就去遐，行的時身軀呣免越。13論到活物的款式，的形像親像(to̍h)的火炭，閣親像火把的形像。起起落落佇活物的中間，火真光，對火中發出閃爁。14許個活物走去走來，親像閃爁啲閃。15我啲看活物的時，看啊，有車輪佇地上佇活物的邊仔照伊的四面。16車輪及的做法的款式親像黃的玉的色緻。四個輪的形像像一款，的款式及做法是親像輪中有輪。17輪行的時，四面攏會行直，行的時呣免越。18論到車輪的環，是真高通驚；四個輪的環有目睭滿滿。19活物行的時，輪也佇的身邊啲行；活物舉起離開地的時，輪也舉起。20神所欲去的所在，也去；神若去佇遐，輪也佇的身邊舉起，因為活物的神佇輪的內面。21許個若行，諸個也行；許個若停，諸個也停；許個若舉起離開地的時，輪也佇的身邊舉起，因為活物的神佇輪的內面。22活物的頭殼的頂面有穹蒼的形像，看了親像通驚的水晶的色緻，舖佇in的頭殼的頂面。23佇穹蒼的下面，的翅展直直，大家相對；閣有二支翅蓋伊的身軀的此旁，也閣有二支翅蓋伊的身軀的彼旁。24行的時，我聽見的翅的聲，親像多多水的聲，親像全能者的聲，有嘩嘩嚷的聲親像軍隊的聲。停的時，翅就放落來。25佇頭殼頂穹蒼的頂面有聲。停的時，翅就放落來。26佇頭殼頂穹蒼的頂面有寶座的形像，親像藍色的寶石；佇寶座形像的頂面有形像親像人的款式。27我看見對伊的腰的形像的頂面有琥珀的色緻，佇伊的內面周圍有火的形像，也看見對伊的腰的形像的下面有親像火的形像周圍真光。28佇落雨的日，雲中虹的形像怎樣，周圍的光的形像也是按呢。我一下看見，就仆佇地裡，閣聽見一位講話者的聲。
