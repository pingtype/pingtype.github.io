1第十一年月的初一，耶和華的話臨到我講：2「人子啊，因為推羅向耶路撒冷講：『呼哉！彼個做列邦的門的已經破，今歸向我；伊已經拋荒，我欲豐盛。』3所以，主耶和華按呢講：推羅啊，看啊，我及你做對敵，我亦欲互多多國起來攻擊你，親像海互伊的湧夯起來(giâ)一樣。4欲毀壞推羅的城牆，拆伊的守更樓。我亦欲敲伊的土粉，互伊成做光裸裸的石磐。5伊欲佇海中做曝網的所在，亦欲成做列國所搶的物。因為我有講伊。這是主耶和華講的。6屬佇推羅許個城的百姓欲互刀劍刣死，就知我是耶和華。」7因為主耶和華按呢講：「看啊，我欲互列王的王就是巴比倫王尼布甲尼撒對北方導馬、車、馬兵、軍隊，及多多百姓來攻擊推羅。8伊欲用刀劍刣死屬佇你許個城的百姓，亦欲紮營攻擊你，起土堆攻擊你，捾盾(kōaⁿ-tín)攻擊你。9伊欲安設摃城的錘，攻破你的城牆，用斧頭拆毀你的守更樓。10因為伊的馬真多，土粉遮蓋你。伊入你的城門，親像人入有破隙的城。彼時，因為騎馬者及運糧車、戰車的聲，你的城欲振動。11伊的馬蹄欲睭踏你一切的街路，伊欲用刀刣死你的百姓；你堅固的柱欲倒佇土腳。12伊欲搶你的財寶，及你的貨物，毀你的城牆，拆你媠的厝，閣將你諸個石、諸個柴、諸個土攏佇水中。13我欲互你唱歌的聲攏息，你彈琴的聲無閣聽見。14我欲互你成做光裸裸的石磐，做曝網的所在；你無閣受起造，因為我耶和華講伊，這是耶和華講的。」15主耶和華對推羅按呢講：「佇你中間有大大刣人的事，受傷的人唉唉孱的時，因為你倒壞的聲，海嶼豈無攏振動嗎？16彼時海邊許個君王欲對伊的王位落來，除去伊的禮服，褪去媠衫，穿愕愕惙，坐佇土腳，時時刻刻啲抖(tiō)，為著你卬愕。17 欲為你做哀歌對你講：你此個有名聲的城，平素是行船的人所徛起，佇海面做堅固的；平日伊及徛起的百姓，互一切踮佇遐的人無呣驚惶；今怎樣滅無啊！18今佇你此個倒壞的日，眾海嶼欲愕愕惙；海中諸個海嶼看見你無去，就攏驚惶。」19因為主耶和華按呢講：「我互你做拋荒的城，親像互許個無人徛起的城；閣互深淵過你，大水蓋密你。20彼時，我互你及許個落陰府者，相及落去到古早人遐，互你踮佇地下深的所在，對古早拋荒的所在，及許個落陰府的人佇啲，無閣有人徛起佇遐。佇活人的地無閣有榮光。21我欲互你做通驚者，無閣留佇世間；雖然人尋你，亦永永尋著。這是主耶和華講的。」
