1耶和華的話臨到我講：2「人子啊，你著面向耶路撒冷向許個聖所傾出話，攻擊以色列地來宣傳。3對以色列地講，耶和華按呢講：看啊，我欲抵敵你，亦欲拔我的刀出伊的鞘，對你的中間剪除義人歹人。4我既然欲對你中間剪除義人及歹人，所以我的刀欲出伊的鞘，對南到北攻擊一切有血氣的；5一切有血氣的就知我──耶和華已經拔刀出伊的鞘，的確無閣收入。6人子啊，你著吐氣，腰骨折，痛苦吐氣，佇的面前。7問你講：『你啥事吐氣？』你就著講：『因為有風聲、代誌欲來。人的心攏欲消溶，手攏酸軟，精神衰敗，腳頭窩軟弱親像水。看啊，此個事啲來，的確會成。這是主耶和華講的。』」8耶和華的話臨到我講：9「人子啊，你著宣傳講。耶和華按呢講，你著講：有刀、有刀，是磨利鑢光的；10磨利是欲刣人，鑢光是欲親像閃爁。咱豈通歡喜嗎？我的子的枴仔藐視眾樹木。11此支刀已經交互人鑢光，通互人的手攑伊。伊已經磨利鑢光，通交佇刣人者的手。12人子啊，你著喝喉叫，因為此個臨到我的百姓及以色列一切的貴族。in及我的百姓攏交佇刀下，所以你著搭大腿。13有試驗的事；若彼個藐視的枴仔歸佇無，欲按怎樣啊？這是主耶和華講的。14「人子啊，你著搭手宣傳。此支刀著三擺加倍，就是互人著重傷的刀，亦是互大人著重傷的刀，入佇密房者。15我備辦互人驚的刀，攻擊一切的城門，互的心消溶，加添跋倒的事。嗐啊，此支刀創到親像閃爁，磨到真利，欲刣死人。16你著合倚，向正旁，排陣向倒旁；出在你的面向叨落，就向遐。17我亦欲搭手，亦欲互我的大受氣息。這是我──耶和華講的。」18耶和華的話閣臨到我講：19「人子啊，你著為著本身設二條路，通互巴比倫王的刀劍對遐來。此二條路著對一所在分出，閣著畫一支手畫佇透到城的路頭。20你著設一條路，互刀來到亞捫人的拉巴；也通到猶大堅固的城耶路撒冷。21因為巴比倫王徛佇雙叉路遐，佇二條路頭欲占卜。伊的搖箭問偶像，驗牲禮的肝；22佇伊的正手有占卜去耶路撒冷的箭，設羊頭錘，開嘴喝刣，大聲喉叫，設羊頭錘，攻擊城門，起土堆造台。23許個曾對咒誓的人，看伊做假的占卜；總是伊欲互人記得的歹，致到眾人受掠。」24所以主耶和華按呢講：「因為恁的過失露現，互恁的罪過抵著記得，致到恁的罪惡佇恁的行做攏顯出；閣因為恁受記得，欲互人的手所掠，25你此個受重傷行歹的以色列王啊，你的罪惡貫滿，你的日子到啦。26主耶和華按呢講：著除去王帽，(liù)冕旒，無閣有此號景況；今欲互低者升高，高者降低。27我欲捙倒，捙倒，捙倒伊；無閣有此個，聽候應該得著者到，我就互伊。」28「人子啊，你著宣傳講：主耶和華論到亞捫人及的侮慢，有按呢講，你著講：有刀、有拔出的刀，已經鑢光，欲刣死人，互伊親像閃爁欲吞滅人。29人為著你看虛假的異象，行白賊的占卜，將你下佇受重傷歹人的頷頸。的罪惡貫滿，的日子到啦。30互刀入鞘(siù)！我欲佇你受造的位、生長的地，審判你。31我欲將我的痛恨傾佇你的身上，將我大受氣的火歕佇你；交你佇殘忍(gâu)刣人者的手。32你欲做燃火的柴，你的血欲流佇此個地方，你無閣得著紀念；因為這是我──耶和華講的。」
