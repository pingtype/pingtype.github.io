1耶和華的話閣臨到我講：2你去向耶路撒冷人的耳孔叫講，耶和華按呢講：你少年的恩愛，婚姻的愛情，你怎仔樣(cháiⁿ-á-iūⁿ)佇曠野，佇未曾種作的地跟隨我，我攏給你記得。3彼時以色列做聖歸耶和華，做伊起頭熟的土產；見若吞食伊的欲算做有罪，災禍欲臨到。這是耶和華講的。4雅各的家啊，以色列家的逐房頭啊，恁著聽耶和華的話。5耶和華按呢講：恁的列祖看我有甚麼不義，竟然(kéng-jiân)離開我遠遠，去趁(thàn)許個虛假者(hu-ké--ê)，來做虛假者啊？6亦無講：彼個導咱出埃及地的耶和華佇叨落？伊是導咱(chhōa)經過曠野，沙漠(soa-bô)及深坑的所在，亢旱(khòng-hān)、死蔭的地、無人經過，無人徛起的境界。7我導恁入肥(pûi)的地，互恁食彼中間的果子及好物；總是恁入來了就拍垃墋我的地，互我的產業成做可惡的(khó-ò͘ⁿ--ê)。8祭司攏無講，耶和華佇叨落咧(leh)？講解律法的呣識我。官長(koaⁿ-tiúⁿ)悖謬(pōe-biū)我；先知靠巴力來讖語，閣趁無利益的事。9耶和華講：我因為按呢欲及恁爭辯(cheng-piān)，亦欲及恁的子子孫孫爭辯。10恁著過去基提諸個海嶼來觀看，差人去基達留心(liû-sim)查考，看曾有此號事抑無。11豈有一國改換的上帝嗎？其實許個呣是上帝！總是我的百姓將的榮光來換彼個無利益的。12諸個天啊，著因為此個來卬愕，極其驚惶，盡在冷靜！這是耶和華講的。13因為我的百姓做二項歹代，就是我做活水的源頭，離開我，閣為家己開池，是破裂貯(tóe)水的池。14以色列是奴僕嗎？是家中生的奴僕嗎？為何成做受搶的物啊？15勇的獅向伊噤噤哮(hm̄-hm̄-háu)，出大聲，互伊的地拋荒(pha-hng)；城亦攏燒毀(sio-húi)，無人徛起。16羅弗人及答比匿(Tap-pí-le̍k)人亦拍碎你的頭殼頂。17此個事豈呣是你家己取的嗎？因為你的上帝──耶和華導你行路的時，你有棄拺(khì-sak)伊。18今你啥事佇埃及的路，是欲飲西曷(Se-hat)的水嗎？你啥事佇亞述(A-su̍t)的路，是欲飲大河(Tōa-hô)的水嗎？19你家己的歹欲警戒你；你悖逆的事欲責備你。對按呢通知，通看出，你棄拺你的上帝──耶和華，無存敬畏我的心，就是歹，閣艱苦的事。這是主──萬軍的耶和華講的。20我佇古早的時遏折(at-chi̍h)你的軛(taⁿ)，解開你的索。你講：我呣順服；因為你佇逐個高山頂、逐欉青翠的樹腳屈落(khut-lo̍h)身軀行淫。21若是我曾栽種你，是上等的葡萄樹，全然是真的種子；你對佇我怎樣變做別款葡萄樹的歹枝(pháiⁿ-ki)啊？22你雖莽(sui-bóng)用鹼(kiⁿ)、用多多雪文(soat-bûn)來洗，你的罪惡的痕跡(hûn-jiah)猶原(iû-goân)顯出佇我的面前。這是主耶和華講的。23你豈可(thái-thó)會講：我無染著垃墋、無隨諸個巴力啊？你看你山谷中的路，就知你所行的怎樣。你是單陵(toaⁿ-niā)(gâu)走的駱駝，走來走去。24你是野驢(iá-lû)，慣勢(koàiⁿ-sì)佇曠野，慾心(io̍k-sim)發動就吸風(khip-hong)；(siáu)的時是誰會阻止伊啊？誚見若尋伊的呣免著磨；佇伊彼月，的確會尋著。25你著禁止你的腳，免致無鞋，禁止你的嚨喉(nâ-âu)，免致嘴乾。總是你講：這是無採工，呣啊。我已經戀慕別個，我欲隨。26賊互人掠著，怎樣見誚，以色列家及的君王、貴族、祭司、先知亦攏按呢見誚。27對柴頭講：你是我的父；對石頭講：你是生我的。用尻脊(ka-chiah)向(ǹg)我，無用面向我；到抵著患難的時才講：起來，來救阮。28你為家己所造的上帝佇叨落？伊若會救你佇你抵著患難的時，就著起來救你！猶大啊，你的上帝的數額(siàu-gia̍h)及你的城的數額平平多(chōe)。29耶和華講：恁啥事及我爭辯？恁攏悖逆(pōe-ge̍k)我。30我督責恁的子兒(kiáⁿ-jî)是空空，無受警戒。恁的刀，親像猛獅(béngsai)吞咬恁的先知。31此世代啊，恁著明耶和華的話。我對佇以色列豈曾做親像曠野？抑是曾做親像黑暗的地啊？我的百姓啥事講：阮脫離約束，呣閣歸向你啦？32在室女豈會記得伊的妝飾嗎？新娘豈會記得伊的媠衫？總是我的百姓記得我算得日！33你怎樣修整你的路，要求寵愛？連歹婦仁人，你亦用你的路教示。34閣你的衫仔裾有無罪的喪鄉人的血；呣是佇挖厝孔的所在抵著，是佇逐所在攏有。35你猶久講：我無罪；耶和華的受氣的確越轉離開我。看啊，我欲審問你；因為你家己講：我無犯罪。36你啥事走東走西，欲改換你的路啊？你欲因為埃及來見誚，親像前因為亞述來見誚一樣。37你亦欲雙手抱頭殼，對遐出來；因為耶和華已經棄絕你所倚靠者，你亦對得著亨通。
