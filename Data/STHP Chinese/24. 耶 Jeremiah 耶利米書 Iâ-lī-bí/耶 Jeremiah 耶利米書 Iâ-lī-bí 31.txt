1耶和華講：「彼時，我欲做以色列逐房頭的上帝，做我的百姓。」2耶和華按呢講：以色列互刀刣無了的百姓。佇曠野得著恩典，我去互得著安息。3早時耶和華對我顯現，講：我用永遠的疼，疼你，因為按呢我用慈愛牽你。4以色列的在室女啊，我欲閣建立你，你就得著建立；你欲閣用鈴瓏鼓做妝飾，及快樂的人做陣跳舞出去；5你欲閣栽種葡萄園佇撒瑪利亞諸個山，栽種者欲栽種伊，來享受伊的果子。6因為欲有一日，以法蓮山守望的人欲叫講：起來！咱上來去錫安，到耶和華──咱的上帝遐。7耶和華按呢講：恁著為雅各唱歡喜的歌，為萬國中做頭的國出大聲。傳報謳咾講：耶和華啊，救你的百姓以色列所剩的人。8看啊，我欲導對北方來，聚集對地極來；及來者有睛暝者、跛腳者、帶娠者、欲生子者；歸大陣相及來。9欲啼哭來。我欲佇祈禱導，我欲佇正直跋倒的路導到河邊，因為我是以色列的父，以法蓮做我的大子。10列國啊，著聽耶和華的話，傳報佇遠的海嶼講：趕散以色列的欲聚集伊，閣顧守伊，親像牧者顧守伊的羊群。11因為耶和華已經救贖雅各，贖回伊脫離比伊卡強者的手。12欲到錫安高的所在唱歌，閣欲親像河水流到耶和華恩典的地，得著五穀、酒、油、羊群、牛群的細隻的的心欲親像灌沃的園；攏無閣憂苦。13彼時，在室女欲跳舞來歡喜；少年人、老人，亦欲相及歡喜；因為我欲互的悲哀變做歡喜，亦欲安慰，互佇憂悶了後來快樂。14我欲用油膩互祭司的心滿足；我的百姓亦欲因為我的恩惠滿意。這是耶和華講的。15耶和華按呢講：佇拉瑪聽見聲，啼哭閣大傷悲，拉結哭伊的子兒，呣願受安慰，因為伊的子無去。16耶和華按呢講：著禁止你的聲，莫得啼哭，禁止你的目睭，莫得流目屎，因為你做工，欲有報賞；欲對對敵的國倒來。這是耶和華講的。17耶和華講：你的尾境有向望；你的子兒欲倒來家己的境內。18我實在有聽見以法蓮家己痛恨(thòng-hūn)，講：你督責我，我就受督責，我親像教未上畷(bē-chiūⁿ-chōa)的牛仔，求你互我越倒轉，我就越倒轉，因為你是我的上帝──耶和華。19我越倒轉以後就反悔；受教示以後就拍腳腿；我就見誚漏氣，因為我擔當少年的時的凌辱(lêng-jio̍k)。20耶和華講：以法蓮是我疼的子嗎？是通歡喜的囝仔(gín-ná)嗎？我見若責備他，猶久深深數念伊；所以我的心腸為著伊平安；我的確欲憐憫伊。21以色列的百姓啊，你著為家己立指路牌，豎引(khia-in)路柱。你著留心(liû-sim)向(ńg)大路，就是你所去的原路；你著倒來，倒來佇你諸個城。22悖謬(pōe-biū)的查某囝仔(gín-ná)啊，你四界(sì-kòe)流(liû)無定著，欲到底時啊？耶和華佇地上創一項新的事，就是查某人欲保護查甫人。23萬軍的耶和華──以色列的上帝按呢講：「我互受掠的人倒來的時，佇猶大地及伊許個城，人欲閣用此個話講：公義的厝，聖的山啊，願耶和華賜福你。24猶大及許個城的人，以及作穡人(choh-sit-lâng)，四界飼羊的人，攏欲相及徛起佇遐。25因為心神厭倦(ià-siān)的人，我已經互伊滿足；心神憂悶的人，我已經互伊知足。」26先知講：「我睏醒啲想，我的睏真歡喜！」27耶和華講：「看啊，日子欲到，我欲互以色列家及猶大家，人及精牲攏傳種。28我早前怎樣專心將拔出(pu̍ih-chhut)、拆毀(thiah-húi)、捙倒(chhia-tó)、滅無、困苦，亦欲照按呢專心將建立、栽種。這是耶和華講的。29當許個日，人無閣講：老父食酸的葡萄，子的嘴齒(chhùi-khi)酸軟(sng-nńg)。30逐人欲因為家己的罪來死；見若食酸的葡萄者，的嘴齒欲軟。」31耶和華講：「看啊，日子欲到，我欲及以色列家、猶大家立新的約，32呣是照我及的列祖所立的約，佇我牽的手，導出埃及地的時所立的。我雖莽做的丈夫，猶原背我的約。這是耶和華講的。」33耶和華講：「許個日了後，我及以色列家所欲立的約是此個：就是我欲用我的律法下佇的心內，刻佇的心。我欲做i的上帝，欲做我的百姓。34無閣逐人教示i的厝邊，及逐人的兄弟，講：『恁著識耶和華』，因為對大到細攏欲識我。因為我欲赦免i的罪過，無閣記得的罪。這是耶和華講的。」35耶和華設太陽做日時的光，設月(ge̍h)及星的定例(tēng-lē)，做暝時(mî-sî)的光，搖動大海，互伊的湧(éng)嘩嘩哮(hōa-hōa-háu)，萬軍的耶和華就是伊的名。伊有按呢講：36諸個定例若會佇我的面前廢無，以色列的後裔才會佇我的面前絕斷，永遠成做國。這是耶和華講的。37耶和華按呢講：若佇頂面的天會(ōe)量得(niû-tit)，佇下面的地諸個根基會測(chhek-to̍k)得(tit)，就我的確因為以色列的後裔一切的所行來棄拺伊。這是耶和華講的。38耶和華講：「看啊，日子欲到，此個城欲給耶和華起造，對哈楠業的樓到角頭的門。39量(niû)的索閣牽出去，直到迦立山，越轉到歌亞。40身屍及傾(piàⁿ)火灰整個(ka-nn̂g)的山谷，及一切的田園，直到汲淪(khip-lûn)溪，閣直到東勢馬的門的角頭，攏欲做聖歸佇耶和華，無閣拔(pu̍ih)出，無閣捙倒，直到永遠。」
