1祭司音麥(im-be̍k)的子巴施戶珥(pa-si-hō.)做管耶和華的厝的頭人，2聽見耶利米傳諸個話，巴施戶珥就拍先知耶利米，用柴枷(chhâ-kê)給伊枷佇便雅憫頂的門，此個門佇耶和華的殿內。3過日，巴施戶珥開柴枷解放耶利米。耶利米就對伊講：「耶和華呣是叫你的名做巴施戶珥，就是叫你瑪歌珥米撒畢，4因為耶和華按呢講：『看啊，我欲互你做你本身，及你眾朋友驚惶的原因；欲倒佇對敵的刀下，你欲親目看見；我欲將猶大人攏交佇巴比倫王的手，伊欲掠到巴比倫，用刀刣。5閣我欲將此個城攏總的貨財及著磨所得著的，及一切的寶貝，以及猶大許個王的寶物，攏交佇的對敵的手；對敵欲搶，欲掠帶到巴比倫。6你此個巴施戶珥啊，你及一切你家內的人攏欲互人掠去，你及你的眾朋友，就是你對傳假話的，攏欲到巴比倫，死佇遐，埋葬佇遐。』7耶和華啊，你曾勉強我，我也互你勉強。你比我卡有力，來贏我。我通日成做笑話，人攏戲弄我。8我逐擺講的時，就出哀傷(ai-siong)的聲，我叫講：強暴(kiông-pō)！搶劫！因為耶和華的話通日成做我的凌辱(lêng-jio̍k)、譏刺(ki-chhì)。9我若講：我無欲閣提起耶和華，亦無欲閣託伊的名來講，就佇我的心內有親像(to̍h)的火關密佇我的骨內，我就愞住，會家己禁止。10我聽見多多人的誹謗，四圍攏是驚惶；我知己的朋友，就是啲當等(tng-tán)我跋倒者，講：著告伊，阮亦欲告伊！豈採伊受引誘，咱就會贏伊，對伊報讎。11總是，耶和華及我佇啲，親像真通驚的勇士。所以，窘迫我的欲跋倒，會贏；欲大大見誚，就是受永無記得的漏氣，因為行代誌無智慧。12萬軍的耶和華啊，你是試驗義人、鑑察人的心腹心腸者，求你互我看見你對報仇，因為我將我的案件稟明(pín-bêng)佇你。13恁著向耶和華唱歌；謳咾耶和華！因為伊救喪鄉人的生命脫離歹人的手。14我出世的日，願彼個日子受咒詛；我的老母生我的日，願彼個日子無得著福氣！15人報我的老父講：「你有生查甫子」，互伊真歡喜者，願彼個人受咒詛。16願彼人親像耶和華所捙倒(chhia-tó)許個城，也無退悔(thé-hóe)者；願伊早起時聽見哀慘(ai-chhám)的聲，日中晝聽見喝喊(hoah-hiàm)的聲；17因為伊無對胎裡互我死，互我的老母做我的墓，伊的胎常常大的。18我啥事出胎來抵著著磨憂苦，互我的年日因為見誚來消滅啊？
