1耶和華講：「當彼時，人欲將猶大列王的骨骸、貴族的骨骸、祭司的骨骸、先知的骨骸，耶路撒冷徛起的百姓的骨骸，攏對墓中提出來，2排佇日、月，及天象的下面，就是平素所意愛、所服事、所順趁、所尋求、所跪拜者。諸個骨骸無閣收拾，無閣埋葬，欲佇地面上成做糞埽；3閣此個歹族所剩的就是佇我趕到遐所剩的，攏欲揀死，呣揀活。這是萬軍的耶和華講的。」4你著對講，耶和華按呢講：人跋倒，無閣絔起來嗎？人越(oat)去，無閣越來嗎？5按呢此個耶路撒冷的百姓的悖逆(pōe-ge̍k)，啥事久長悖逆啊？固執的詭詐，呣肯回頭。6我留心聽，總是無講正直的話。無人反悔歹的所行，講：我做的是甚麼？逐人轉返(choán-tńg)行(kiâⁿ)家己的路，親像馬跑入(pháu-ji̍p)戰場。7空中的鶴知伊定著(tiāⁿ-tio̍h)的期；鳩鵻(ka-chui)燕仔(ìⁿ-á)及海雁(hái-gān)攏守來的時；獨獨我的百姓呣知耶和華的法律。8恁怎樣講：阮是智慧的人，耶和華的律法佇阮中間？看啊，經學士舞弄筆墨，互伊變做假。9智慧的人見誚，驚惶，受掠；看啊，放拺耶和華的話，的心內猶有甚麼智慧啊？10所以我欲將的某互別人，將的田園互別人承接做業；因為對第一細到第一大者攏一味貪心，對先知到祭司攏行奸詐。11凊凊彩彩(chhìn-chhìnchhái-chhái)醫治我的百姓的傷，講：平安啦！平安啦！其實無平安。12行可惡的事，知見誚嗎？無，攏無見誚，亦紅面。因為按呢，欲跋倒佇跋倒的人的中間；受辦的時欲顛倒。這是耶和華講的。13耶和華講：我欲一盡滅；葡萄樹欲無葡萄，無花果樹欲無無花果，葉亦欲枯焦。我所互的，攏欲無去。14咱啥事靜靜坐啊？恁著聚集，就咱通入諸個堅固的城，佇遐恬恬；因為咱的上帝──耶和華互咱恬恬(tiām-tiām)，閣將苦的水互咱飲，攏是因為咱得罪耶和華。15咱向望平安，亦無有好處；向望有醫好的時期，反轉有驚惶。16聽見對但遐對敵的馬滂滂哮，的勇的馬嘰嘰哮，全地就攏振動；因為來吞滅此個地以及彼內面所有的，吞滅此個城及其中徛起的百姓。17恁看，我欲差蛇、毒蛇到恁中間，恁驅(khu)無法得的，欲咬恁。這是耶和華講。18我有憂悶，情願會得安慰；我的心暈去。19看啊，我的百姓哀傷的聲對遠遠的所在來，講：耶和華無佇錫安嗎？伊的王無佇彼內面嗎？啥事用雕刻的偶像，及外邦虛假者來激我的受氣啊？20收成的時已經過，夏天的日已經盡，阮猶(iáu)無得著救！21因為我的百姓的毀傷，我亦受毀傷。我盡在哀傷，驚惶擒住我。22佇基列豈無乳香？佇遐豈無醫生？我的百姓怎樣得著醫好？
