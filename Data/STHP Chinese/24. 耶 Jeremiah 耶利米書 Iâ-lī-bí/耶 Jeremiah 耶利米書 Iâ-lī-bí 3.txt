1有啲講：人若離出伊的某，某就離開伊，嫁別人，就伊前的丈夫豈通(thang)閣親近伊嗎？若按呢，彼個地方豈無染(bak)著垃墋嗎？獨獨你及多多親愛者行淫，猶久通歸佇我。這是耶和華講的。2你著攑目看諸個光裸裸(kng-khō-khō)高的所在，佇叨落無有淫行啊？你坐佇路邊聽候，親像亞拉伯人佇曠野一樣，閣用你的淫行邪惡拍(îm-hēngsiâ-ok)垃墋全地。3因為按呢好的雨水停止，春天的雨無落。你猶有娼妓的面，呣知見誚。4你豈呣對此時叫我講：我的父啊，你是我少年的時引導我者。5伊豈永永囥(khǹg)受氣，留到路尾嗎？看啊，你有按呢講，猶久盡你所會的行歹。6當約西亞王坐位的時，耶和華閣對我講：「悖逆(Pōe-ge̍k)的以色列所做的，你有看見無？伊上諸個高山，佇攏總青翠的樹腳行淫亂。7伊行諸個代誌以後，我講伊欲歸倚我，總是伊無。伊奸詐的小妹猶大亦有看見。8悖逆的以色列行淫亂，我為著此個緣故互伊離書，離出伊；我看見伊奸詐的小妹猶大猶原無驚，亦是去行淫。9伊隨便行伊的淫亂，就拍垃墋此個地方，就及石頭柴頭行淫。10雖然有諸個一切的事，伊奸詐的小妹猶大猶原無專心歸向(kui-ǹg)我，不過(put-kò)是假意(ké-ì)若定。這是耶和華講的。」11耶和華對我講：「悖逆的以色列比奸詐的猶大猶卡有義。12你著去向北方傳諸個話講：耶和華講：悖逆的以色列啊，著倒來！我無欲用受氣的目睭看恁；因為我是慈愛者，我無欲永遠囥受氣。這是耶和華講的。13獨獨著認你的罪，就是你違背耶和華──你的上帝，佇攏總青翠的樹腳，走東走西尋別個，沒聽趁我的話。這是耶和華講的。14耶和華講：悖逆的子兒啊，著倒來(tò--lâi)！因為我做恁的丈夫，閣我欲將恁對一個城取一人，對一族取二人，帶到錫安。15我欲將合我的心的牧者賞賜恁。欲用知識(chai-bat)及智慧養飼(iúⁿ-chhī)恁。」16耶和華講：「恁佇國內生湠(siⁿ-thòaⁿ)多多；當許個日子，人無欲閣講起耶和華的約櫃，亦無欲記佇心裡，攏記得，攏無去尋，亦無閣做伊。17彼時，人欲稱耶路撒冷做耶和華的寶座；萬國欲聚集到遐，就是因為耶和華的名來到耶路撒冷。無閣照家己歹心的剛硬(kong-ngī)行代誌。18當許個日子，猶大家欲及以色列家同行，對北方的地相及來，到我賞賜恁的列祖做業的地。」19總是我講：我怎樣會通排列恁佇諸個子的中間，將好的地賞賜你，就是列國中上好的業。我閣講：恁著稱我講，我的父啊，亦無閣倒轉去，呣隨(tè)我。20以色列家啊，恁對我行奸詐，真正親像婦人行奸詐離開伊的丈夫。這是耶和華講的。21佇光裸裸高的所在聽見聲，就是以色列人啼哭懇求的聲，就是因為行邪僻的路，記得的上帝──耶和華。22恁諸個悖逆的子兒啊，著倒來！我欲醫好恁的悖逆。看啊，阮來到你遮，因為你是阮的上帝──耶和華。23對小山抑是大山的鬧熱向望得著幫助，實在是空空。以色列的得著救，真正在佇阮的上帝──耶和華。24對阮少年以來，彼個通見誚的事，將阮的列祖所著磨來得著的，就是的羊群、牛群，及的子、查某子，攏吞食去。25阮倒(tó)佇阮的見誚中！阮的凌辱(lêng-jio̍k)遮蓋(jia-khàm)阮；因為對少年到今，阮及阮的列祖常常得罪阮的上帝──耶和華，無聽趁阮的上帝──耶和華的聲。
