1有話臨到耶利米，論到一切徛起佇埃及地的猶大人，就是徛起佇密奪、答比匿(ta-pí-le̍k)、羅弗、巴忒羅(pa-thek-lô)境內的猶大人，講：2「萬軍的耶和華──以色列的上帝按呢講：我所降落佇耶路撒冷及猶大諸個城一切的災禍恁攏看見。看啊，今攏拋荒，無人徛起；3這是因為所行的歹，去燒香服事別個上帝，就是及恁，以及恁的列祖所呣識的，按呢惹我的受氣。4總是我曾差我的眾奴僕先知就近恁，是早早起來差伊講，切切願恁呣通行此個可惡的事，我所怨恨的。5獨獨無聽，亦無俯(àⁿ)耳孔，無越轉離開的歹，猶原燒香佇別號的上帝。6因為按呢，我的大受氣及我的受氣傾出，佇猶大諸個城及耶路撒冷的街市，親像火 (to̍h)起來，致到拋荒冷靜，親像今仔日按呢。7今耶和華──萬軍的上帝、以色列的上帝按呢講：恁啥事行此個大歹害恁家己，互恁的查甫人、婦仁人、囝仔，及食奶的嬰仔攏對猶大中給恁除去、無留一個？8是因為恁用恁的手所做的激我的受氣，佇所去寄腳的埃及地燒香佇別號的上帝，致到恁抵著剿滅，佇天下萬國中成做通咒詛，通凌辱的。9你的列祖的歹，猶大列王的歹，的后妃的歹，恁家己的歹，恁的某的歹，就是佇猶大地，耶路撒冷街市所行的，恁記得嗎？10到今猶無家己謙卑，無驚惶，無遵趁我佇恁的面前及恁的列祖的面前所設我的法度，我的律例。11「所以萬軍的耶和華──以色列的上帝按呢講：看啊，我欲向恁變面降災禍，致到剿滅猶大的眾人。12猶大所剩的百姓，硬鼻去埃及地，欲佇遐寄腳者，我欲取來滅，欲倒佇埃及地，欲對刀劍，對飢荒來滅無；對細到大攏欲對刀劍對飢荒來死，欲成做通咒詛、通卬愕、通詈罵、通凌辱者。13因為我欲用刀劍、用飢荒、用瘟疫刑罰徛起埃及地者，親像我已經刑罰耶路撒冷一樣；14互許個去埃及地，所剩的猶大人，攏得脫離，抑是留啲通倒來猶大地。就是的心真欣慕倒來徛起的所在；因為得著脫離者的以外，無一個通倒來。」15許個住佇埃及地巴忒羅的人，見若知的某曾對別個上帝燒香的，及佇邊頭啲徛的眾婦人，聚集歸大陣，應耶利米講：16「你奉耶和華的名對我所講的話，阮呣聽你。17阮決斷欲成阮的嘴所講一切的話，向天后燒香、灌奠，照阮及阮的列祖、阮的君王、阮的貴族佇猶大諸個城及耶路撒冷的街市平素所行的一樣；因為彼時阮的食物充足、享受平安，並無看見災禍。18總是對阮停止無燒香，無灌奠佇天后，阮反轉欠缺一切，閣對刀劍對飢荒來滅無。19阮對天后燒香、灌奠的時，阮做餅來服事伊，對伊灌奠，阮丈夫豈無分嗎？」20耶利米就應許個百姓就是對許個查甫婦人用此個話應伊的百姓講：21「恁及恁的列祖、恁的君王、恁的貴族，及國內的百姓，佇猶大諸個城及耶路撒冷街市所燒的香，耶和華豈無記得，心內豈無想嗎？22耶和華因為恁所做的歹、所行可惡的事，閣懔(lún)得，所以恁的地拋荒，成做通卬愕、通咒詛無人徛起，親像今仔日此款。23因為恁燒香，亦因為恁得罪耶和華，亦無聽耶和華的話，無趁伊的律法、伊的條例、伊的干證的話，所以恁抵著此個災禍，親像今仔日此款。」24耶利米閣對眾百姓及眾婦仁人講：「恁佇埃及地一切的猶大人，著聽耶和華的話。25萬軍的耶和華──以色列的上帝按呢講：恁及恁的某曾用嘴講、用手成伊，講：『阮所下的願決斷欲行伊，就是欲對天后燒香，亦欲對伊灌奠。』今做你堅固你的願來行你的願！26所以恁住埃及地一切的猶大人著聽耶和華的話。耶和華講：看啊，我指我的大名來咒誓，佇埃及全地，我的名無閣互猶大族一人的嘴所稱呼講：『主──耶和華是永活。』27看啊，我欲致意佇，欲降災禍，無降福氣；佇埃及地一切的猶大人欲對刀劍、對飢荒來滅無，到攏了。28脫離刀劍、欲對埃及地倒來猶大地者，的人額真少(chió)；許個所剩的猶大人去埃及地欲佇遐寄腳的，欲知是誰的話得著應驗，是我的？抑(á)是的？29耶和華講我佇此個所在欲刑罰恁，欲有此個兆頭，互恁知我所講降災禍互恁許個話的確應驗。30耶和華按呢講：看啊，我欲將埃及王法老合佛拉交佇伊的對敵的手及數想(siàu-siūⁿ)伊的生命的人的手，親像我有將猶大王西底家交佇伊的對敵，就是數想伊的生命的巴比倫王的尼布甲尼撒的手。
