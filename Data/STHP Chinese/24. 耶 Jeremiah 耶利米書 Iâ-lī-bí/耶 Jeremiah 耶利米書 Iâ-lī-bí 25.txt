1當猶大王約西亞的子約雅敬的四年，就是巴比倫王尼布甲尼撒元年，有論起猶大百姓的話臨到耶利米。2先知耶利米就將此個話對猶大眾百姓以及一切徛起耶路撒冷的人講：3「對猶大王亞們的子約西亞十三年到今，二十三年久，有耶和華的話臨到我；我已經對恁講，閣早早起來講，獨獨恁呣聽。4耶和華也早早起來，差伊的奴僕眾先知到恁遮（若是恁無聽趁，亦無俯耳孔來聽），5伊講：『恁逐人著越頭，離開伊的歹路及恁所做的歹，就通徛起耶和華所賞賜恁及恁的列祖的地，對古早到永遠。6呣通趁別號的上帝服事跪拜，呣通用恁的手所做的來惹我的受氣；按呢，我就無降災禍互恁。7總是恁無聽趁(thiaⁿ-thàn)我，竟然用手所做的惹我的受氣，陷害家己。這是耶和華講的。』」8所以萬軍的耶和華按呢講：「因為恁無聽趁我的話，9看啊，我欲召北方諸個族，及我的奴僕巴比倫王尼布甲尼撒，來攻擊此所在及此所在徛起的百姓，以及四圍的列邦。我欲一盡剿滅，互做通卬愕、通譏刺，永遠拋荒的所在。這是耶和華講的。10閣中間歡喜的聲快樂的聲，新子婿的聲，新娘的聲，挨磨的聲及燈的光，我欲互攏息。11全地的確拋荒，互人卬愕。諸個列邦欲服事巴比倫王七十年。12七十年已經滿，我欲刑罰巴比倫王及伊的國的罪，閣互迦勒底人的地永遠拋荒。這是耶和華講的。13我欲用我所講攻擊彼個地的事，攏到佇，就是見若記佇此本冊，耶利米所論起諸個國所讖語的。14因為有多多國及大的君王欲用迦勒底人做奴僕；我亦欲照的所行，及的手所做的，報應。」15耶和華──以色列的上帝對我按呢講：「你對我的手接此杯受氣的酒，互我所差你去的列國飲。16 飲了就顛顛倒倒(tian-tian-tó-tó)，亦欲發狂(hoat-kômg)，因為我互刀劍到(káu)中間。」17我就對耶和華的手接此杯，互耶和華所差我去的列國飲伊，18就是耶路撒冷及猶大諸個城，以及的列王貴族，互拋荒，做通卬愕、通譏刺、通咒詛的，親像今仔日一樣。19閣埃及王法老及伊的人臣、貴族、眾百姓，20及相參插(chham-chhap)的百姓，烏斯地諸個王，非利士地諸個王（亞實基倫、迦薩、以革倫，以及亞實突所剩的人）；21閣以東、摩押、及亞捫(a-bûn)的後裔、22推羅列王、西頓列王、海外的海嶼的列王、23底但、提瑪、布斯、及一切剃鬢邊者(pin-piⁿ-ê)；24亞拉伯的列王、踮佇曠野相參插的百姓的列王、25心利的列王、以攔的列王、米太的列王、26北方遠近的列王，此個彼個，以及天下萬國飲伊，以後示沙克王亦欲飲伊。27「你著給講：『萬軍的耶和華──以色列的上帝按呢講：恁著飲，來醉，來吐，來跋倒，無閣起來，因為我互刀劍到恁中間。』28「若呣肯對你的手接此個杯去飲，你就著給i：『萬軍的耶和華按呢講：恁決斷著飲！29因為我降災禍對彼個用我的名來稱的城起手，恁會一盡免刑罰嗎？的確免得，因為我欲命令刀劍臨到地上攏總的百姓。這是萬軍的耶和華講的。』30「所以你著對宣傳這一切的話，來攻擊，講：耶和華欲對頂面喉叫，對伊徛起的聖所出聲，對伊的羊群大聲喉叫；伊欲對地上攏總的百姓喝喊，親(hoah-hiàm)像踏(ta̍h)葡萄者一樣。31欲有喝的聲聽到地極，因為耶和華欲及列國計較；見有血氣者，伊欲及爭辯；論到歹人，伊欲將交互刀劍。這是耶和華講的。32萬軍的耶和華按呢講：看啊，欲有災禍對此國發到彼國，閣有大颶頭風對地極起。33「當彼日，耶和華所刣者對地的此旁到地的彼旁攏有。無人啼哭，無人給伊收拾，無人給伊埋葬，欲成做地上的糞埽。34牧者啊，恁著哀哭，喉叫；羊群的頭目啊，恁著翱(kō)佇火灰(hé-hu)中；因為恁受刣及分散的日期已經到。恁欲倒落去，親像人所歡喜的器具磕落。35牧者無路通逃走；羊群的頭目亦無路通脫離。36有牧者喉叫的聲，有羊群的頭目啲哀哭，因為耶和華互的草場拋荒。37耶和華發出猛烈(béng-lia̍t)的受氣，平安的羊牧成做冷靜。38伊親像獅離開伊的穴(hia̍t)，因為欺壓(khi-ap)的猛烈(béng-lia̍t)閣因為伊受氣的猛烈，的地攏成做通卬愕的。」
