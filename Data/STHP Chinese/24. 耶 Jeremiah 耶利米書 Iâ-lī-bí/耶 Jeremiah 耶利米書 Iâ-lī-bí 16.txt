1耶和華的話閣臨到我講：2「你佇此所在呣通娶某，生子查某子。3因為論到此所在所生的子查某子，閣論到此個國內生的父母，耶和華按呢講：4欲抵著重病來死，無人啼哭，得著埋葬，欲佇地上親像糞埽，閣欲對刀劍對飢荒來滅無；的身屍欲互空中的飛鳥及地上的野獸做食物。」5耶和華按呢講：「莫得入喪事的家，莫得去給伊啼哭，亦莫得為悲，因為我將我的平安，就是恩典及憐憫對此個百姓搶去。這是耶和華講的。6對大到細，欲死佇此個地方，得著埋葬。無人為啼哭，亦無人為割肉，剃光頭。7抵著喪事，無人為擘餅，因為死人來安慰；死父死母，亦無人用安慰的杯互飲。8你亦呣通入宴樂的家，及坐啲飲食。9因為萬軍的耶和華──以色列的上帝按呢講：恁猶活啲的日，佇恁的目前，我欲互歡喜的聲快樂的聲，新子婿的聲，新娘的聲，佇此所在攏息(soah)。10「你將諸個一切的話指示此個百姓。對你講：『耶和華啥事講，欲降落此個大災禍攻擊阮啊？阮有甚麼罪過？阮有甚麼罪過得罪阮的上帝──耶和華啊？』11你著給講：『耶和華講：因為恁的列祖放拺我，去趁別號的上帝，服事，跪拜，閣放拺我，無守我的律法，12閣恁行歹比恁的列祖卡歹；看啊，恁逐人趁歹心的剛硬去行，甚至無聽趁我，13所以我欲趕恁出此所在，到恁以及恁的列祖所呣識的地。佇遐恁欲日暝(jit-mî)服事別號的上帝，佇遐我無欲施恩互恁。』」14耶和華講：「看啊，日子欲到，人指耶和華的永活來咒誓，無欲講伊是導以色列的後裔對埃及地上來的，15指耶和華的永活來咒誓，是欲講伊導以色列的後裔對北方的地，亦對見若伊所趕到的地上來，閣我欲導倒來的地就是我前所賞賜的列祖的。」16耶和華講：「看啊，我欲召多多掠魚者來掠，然後我欲召多多拍獵者，對諸個山、諸個山頭、諸個石孔來拍。17因為我的目睭啲看一切的行做(kiâⁿ-chòe)；無遮蓋佇我的面前，的罪過亦無囥密佇我的目睭前。18我欲代先家己報應的罪過及罪惡；因為用通厭賤者的身屍拍垃墋我的土地，閣用可惡的物充滿我的產業。」19耶和華啊，你是我的氣力，是我的衛所；佇苦難的日是我逃閃的所在。列國的人欲對地極來你遮，講：有影啊，阮的列祖所承接的，不過是虛假，其中無有利益的。20人豈通為家己造上帝啊？實在呣是上帝。21「看啊，我將此一擺互知，我欲互知我的手段及我的能力。就欲知我的名是耶和華。」
