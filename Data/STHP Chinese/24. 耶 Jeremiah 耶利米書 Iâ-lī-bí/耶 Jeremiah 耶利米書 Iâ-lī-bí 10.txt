1以色列家啊，著聽耶和華對恁所講的話。2耶和華按呢講：恁呣通學列國的所行，亦呣通為著天的兆頭來驚惶，因為列國為著這來驚惶。3眾百姓的風俗是空虛；佇樹林(chhiū-nâ)內剉(chhò)一欉樹，師傅的手用斧頭造成的。4用金用銀鑲(siuⁿ)伊，用釘及鎚仔釘住，互伊無搖動。5伊親像車圓的柱，講話，著人扛，因為伊行。恁莫得驚伊；因為降災禍，亦無權通降福氣。6耶和華啊，無甚麼會比並(pí-phēng)得你！獨獨你做大，你的名大閣有能力。7萬百姓的王啊，是誰呣著驚畏你？這是合佇你；因為佇列國智慧的人中間，雖然有權威者，亦比得你。8攏是愚蠢(gû-chhún)無知。偶像(ngó͘-siōng)的教示，不過是柴若定。9有銀拍歸片，對他施帶來的，亦有對烏法來的金，攏是師傅及銀匠(gûn-chhiūⁿ)的手做的，閣有藍色紫色的料做衫，攏是奇巧的師傅做的。10獨獨耶和華是真的上帝，伊是活的上帝，是永遠的王。伊一下受氣，地就振動；伊一下痛恨，列國攏擋住。（11恁著給按呢講：許個呣是創造天地的上帝，攏欲對地上及天下滅無去！）12耶和華用能力(lêng-le̍k)創造地，用智慧建立世界，用聰明展開(tián-khui)諸個天。13伊一下(chi̍t-ē)出聲，空中就有多多水激動；伊互雲霧對地極淐起來；伊為著雨創造閃爁(sih-nà)，伊互風對伊的府庫(hú-khò͘)出來。14逐人攏愚蠢，無智識；逐個銀匠攏為著伊雕刻的偶像來見誚。因為伊所鑄的偶像是假的，亦無活氣佇伊的內面，15攏是空空的，是迷惑人的所做；到辦理的時的確受除滅(tû-bia̍t)。16雅各的份額無親像諸個，因為伊是創造萬物的主。以色列亦是伊產業的支派，萬軍的耶和華是伊的名。17你徛起受圍的城者，著對地裡收拾你的物件(mi̍h-kiāⁿ)。18因為耶和華按呢講：看啊，我此時欲將此所在徛起的百姓甩(hìⁿ)出去，閣欲困苦，互曉悟(hiáu-ngō͘)。19我有災禍啊！因為我受毀傷(húi-siong)；我的傷真傷重。總是我講：這是我的痛苦，的確著忍受。20我的布棚毀壞；我的索攏斷。我的子兒離開我出去，今攏無啦。無人閣搭(tah)我的布棚(pò͘-pîⁿ)，掛我的帳幅(tiùⁿpak)。21因為牧者攏愚蠢，無尋求耶和華，所以得著亨通；羊群亦攏四散。22有風聲！看啊，來啦！有大擾亂對北方出來，欲互猶大諸個城拋荒，做野狗徛起的所在。23耶和華啊，我知人的路呣是對家己，行路的人亦注意家己的腳步。24耶和華啊，你責備我著從寬，呣通佇你的受氣中責備我，驚了互我歸佇無去。25願你傾出你的受氣佇呣識你的列國的頂面，以及無求叫你的名的逐族；因為吞食雅各，吞伊，滅伊，互伊徛起的所在拋荒。
