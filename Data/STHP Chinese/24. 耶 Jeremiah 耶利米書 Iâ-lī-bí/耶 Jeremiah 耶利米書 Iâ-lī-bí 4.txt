1耶和華講：以色列啊，你若(nā)肯倒來(tò--lâi)，就倒來我遮，若對我的面前除去你可惡的事，亦無凊彩(chhìn-chhái)行。2亦照誠實、公平、公義，指耶和華的永活來咒誓；就列國欲對伊來家己求福氣，亦欲因為伊來誇口。3耶和華對猶大人及耶路撒冷按呢講：著開墾(khai-khún)恁的土地，莫得撒種佇莿帕(chhì-phè)內。4猶大人及耶路撒冷徛起的百姓啊，恁著給本身行割禮，歸佇耶和華，除去心內的私慾；驚了我的受氣因為恁所行的歹來發作，親像火(to̍h)起來，甚至(sīm-chì)無人會拍熄(phah-hoa)！5恁著傳佇猶大，報佇耶路撒冷講：恁著佇國內歕哨角(pûnsàu-kak)，大聲叫講：恁著聚集！咱通進入堅固的城！6應該向錫安竪(khiā)大旗。著逃走，呣通停腳，因為我欲互災禍及大的毀壞對北方(pak-hng)來。7有獅對艷(ām)的樹林中上來，毀壞列國的。伊已經起身出伊的本所在，欲互你的地拋荒，互你的城荒廢無人徛起。8為著按呢，恁的腰著縖(hâ)麻布(môa-pò͘)，大聲啼哭，因為耶和華的大受氣無對咱越倒轉(oa̍t-tò-tńg)。9耶和華講：「到彼日，君王的心，貴族的心，攏欲消滅；祭司攏欲生驚(chhiⁿ-kiaⁿ)，先知攏欲卬愕(gông-ngia̍h)。」10我講：「唉啊！主耶和華啊，你真正是大大欺騙此個百姓及耶路撒冷，給講：『恁欲得著平安。』其實刀劍害著的生命。」11彼時，欲有話對此個百姓及耶路撒冷講：「欲有熱熱的(jia̍t-jia̍t)風對曠野光裸裸(kng-khō-khō)高的所在向我的眾百姓吹來，呣是欲簸伊(pòa--i)，亦呣是欲互伊清氣。12欲有閣卡大的風為著我吹來；今我閣欲發出判詞，來攻擊。」13看啊，伊欲親像雲起來；伊的戰車親像捲螺風(kńg-lê-hong)，伊的馬比鷹鳥(eng-chiáu)卡緊。有災禍啊！因為咱敗無啦！14耶路撒冷啊，你著洗清你的心來除去歹，互你通得著救。歹念頭存佇你的心內欲到底時啊？15有聲對但傳報，對以法蓮山報災禍。16恁著傳互列國，報告攻擊耶路撒冷的代誌講：有圍困城者對遠遠的所在來，出的聲攻擊猶大諸個城。17周圍攻擊伊，親像顧園(kò͘-hn̂g)的人，因為伊背叛(pōe-poān)我。這是耶和華講的。18你的所行，你的所做，致到你有諸個事；這是你的罪惡，實在是苦，是害到你的心！19我的臟腑(chōng-hú)啊，我的臟腑啊，我的心痛疼！我的心佇我的內面迫腹。我會靜靜無講話，因為我已經聽見哨角的聲，交戰的喝喊。20人啲報毀壞(húi-hoāi)，閣毀壞，因為全地敗壞。我的布棚(pò͘-pîⁿ)忽然(hut-jiân)敗壞；我的帳帷(tiùⁿ-ûi)霎仔久(tiap-á-kú)破裂(phòa-li̍h)。21 我看見大旗，聽見哨角(sàu-kak)的聲，欲到偌久(jōa-kú)啊？22我的百姓愚戇，呣識我；是愚戇無聰明的子；行歹就(gâu)，行好就頇顢(ham-bān)。23先知講：我看地，看啊，地是空空混沌；我看天，天亦無光。24我看許個大山，看啊，攏振動，小山亦攏搖來搖去。25我閣看，看啊，攏無人；空中的飛鳥亦攏飛走。26我閣看伊，看啊，肥(pûi)的田變做拋荒(pha-hng)的地；一切的城佇耶和華的面前，因為伊的大受氣攏總倒壞。27因為耶和華按呢講：全地的確拋荒，總是我無欲毀滅到盡。28因為按呢，地欲憂悶，天頂也欲黑暗；我已經講伊，已經定著伊，的確無退悔，也無越轉意思呣做伊。29逐個城的人因為馬兵及射箭(siā-chìⁿ)的人的嘩嘩哮(hōa-hōa-háu)，就攏逃走(tô-cháu)，進入樹林，爬上(pê-chiūⁿ)石磐頂；逐個城抵著棄拺，無人徛起。30你衰敗(soe-pāi)的時欲怎樣做？雖然穿朱紅的衫，用金器妝飾，用色料畫(ūi)你的目睭，按呢展好看是空空！戀愛你者看輕你，續(sòa)數想(siàu-siūⁿ)你的生命。31因為我聽見聲，親像生子的婦仁人，親像生頭上子的艱苦，就是錫安查某子的聲；伊喘大氣，展開手，講：我有災禍啊！因為我的神魂為著刣人的來昏去。
