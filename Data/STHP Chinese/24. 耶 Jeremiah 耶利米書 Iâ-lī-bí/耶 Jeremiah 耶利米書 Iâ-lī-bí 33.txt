1耶利米猶久關佇拘留所的院內，耶和華的話第二擺臨到伊講：2「行伊者的耶和華，計劃來建立伊者的耶和華，是伊的名。3伊按呢講：你求我，我就應你，亦將你所呣知，大閣得的事指示你。4論到此個城內的厝及猶大王的厝，就是拆毀(thiah-húi)來抵當(tí-tng)對敵的土堆及抵當刀劍的，5以色列的上帝──耶和華按呢講：人欲來及迦勒底人交戰，不過是互身屍充滿諸個厝，就是我佇受氣及大受氣的中間所刣死的人，因為一切的歹，我就掩(ng)我的面呣看此個城。6看啊，我欲互伊的傷復原，閣用好藥醫好伊，閣將豐盛的平安及誠實顯明佇。7我亦欲互猶大受掠者及以色列受掠者倒轉來，閣建立親像起頭。8我欲洗除一切干犯我的罪，我亦欲赦免一切干犯我，背叛我諸個罪。9此個城欲佇萬國給我做歡喜的名，做謳咾，做榮光。因為萬國聽見我所賞賜佇一切的福氣，也為著我所賞賜一切的福氣及平安，欲驚惶愕愕惙。」10耶和華按呢講：「恁論到此個地方有講，是拋荒，無人，無精牲的地方，總是佇此所在以及拋荒，無人，無人煙，無精牲的猶大諸個城及耶路撒冷的街市，11欲閣聽見有歡喜的聲，快樂的聲．新子婿的聲，新娘的聲，亦有人的聲就是許個帶謝恩的祭到耶和華的厝者啲講：著感謝萬軍的耶和華，因為耶和華是好；伊的慈愛永遠佇啲！因為我欲互此所在受掠的人倒轉來，親像起頭一樣。這是耶和華講的。12萬軍的耶和華按呢講：「在此個拋荒無人無精牲的地方及其中所有的城，欲閣有牧者徛起；互的羊群倒佇遐。13佇山地諸個城、平洋諸個城、南方諸個城、便雅憫、耶路撒冷的周圍，及猶大諸個城欲閣有羊群經過算的人的手。這是耶和華講的。」14耶和華講：「看啊，日子欲到，我應允以色列家及猶大家的好話我欲互伊成。15當彼日，彼時，我欲給大衛發生義的枝；伊欲佇地上行公平及公義。16佇彼日猶大欲得著救，耶路撒冷欲安然徛起，伊的名欲稱做『耶和華──咱的義』17「因為耶和華按呢講：大衛欲永遠有人坐以色列的寶座；18祭司、利未人亦永遠有人獻燒祭禮物；常常辦理獻祭的事佇我的面前。」19耶和華的話臨到耶利米講：20「耶和華按呢講：恁若會廢無我所立日時的約，暝時的約，互日暝無照的時，21就會廢無我及我的奴僕大衛所立的約，互伊無有子佇伊的寶座做王，亦會廢無我及服事我的祭司、利未人所立的約。22天的象boe算得，海的沙boe量得，我欲照按呢互我的奴僕大衛的後裔及服事我的利未人加添多多。」23耶和華的話閣臨到耶利米講：24「諸個百姓所講的話你無聽見嗎？講：『耶和華所揀的二族，伊已經棄絕伊。』按呢看輕我的百姓，掠做閣成國佇的面前。25耶和華按呢講：我所立日時暝時的約若會無去，我若無設天地的定例(tēng-lē)，26我就會棄拺雅各及我的奴僕大衛的後裔，致到無對伊的後裔取人治理亞伯拉罕、以撒、雅各的後裔；因為我欲互受掠的人倒來，亦欲憐憫。」
