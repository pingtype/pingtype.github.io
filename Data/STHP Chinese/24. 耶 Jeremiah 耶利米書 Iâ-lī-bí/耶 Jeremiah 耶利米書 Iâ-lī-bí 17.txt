1猶大的罪是用鐵筆、用鑽石筆尾記的，就是刻佇的心的碑(pi)，壇(tôaⁿ)的角。2的子紀念高山頂、青翠樹邊的壇及偶像。3我田裡的山啊，我欲因為你佇四境內所犯的罪，將你的貨物、財寶，及山頭的壇，攏互人搶去；4閣你為著本身欲將我所賞賜的產業放下啲。我亦欲互你佇所呣識的地服事你的對敵；因為恁激我受氣的火，直直(to̍h)到永遠。5耶和華按呢講：見若倚靠人用肉體做伊的手，伊的心離開耶和華者，彼號人受咒詛！6因為伊欲親像曠野的杜松，福氣到的時，伊看著，欲踮佇沙漠乾燥的所在，無人徛起的鹹地。7倚靠耶和華，掠耶和華做伊所倚靠者，彼號人有福氣！8伊欲親像水邊所栽的樹，旋伊的根佇河邊，炎熱到，亦無驚，葉猶原欲青翠，佇乾燥的年攏無掛慮，閣結果子無息。9人的心比萬物卡詭譎，歹到極頭，是誰會知伊啊？10我──耶和華是鑑察人的心、試驗人的臟腑者，欲照逐人所行的及伊做代誌的結果來報應伊。11人無照正道得著錢，親像鷓鴣(chià-ko͘)孵(pū)呣(m̄)是伊生的卵(nn̄g)；到中年，彼個錢攏欲離開伊，伊的結局成做愚戇。12阮的聖所是榮光的寶座，對起頭安置(an-tì)佇高的所在。13以色列──所向望的耶和華啊，見若棄拺(khì-sak)你的攏欲見誚。見若離開你的，的名欲記佇土裡，因為棄拺耶和華活水的源頭。14耶和華啊，求你醫治我，我就得著醫好，拯救我，我就得著救；因為你是我所謳咾者。15看啊，人對我講：耶和華的話佇叨落？今著互伊來！16論到我，我無緊緊棄拺牧者(bo̍k-chiá)的職，呣隨你，災禍(chai-ē)到的日呣是我所愛(ài)；這是你所知。我的嘴所講的攏佇你的面前。17莫得做互我驚惶的；當患難的日，你做我逃閃(tô-siám)的所在。18互許個窘迫(khún-pek)我的見誚，莫得互我見誚；互驚惶，莫得互我驚惶；互災禍的日臨到，用加倍的毀壞來毀壞。19耶和華對我按呢講：「你去徛佇眾百姓的門，就是猶大列王對遐(hia)入，對遐出的，閣徛佇耶路撒冷諸個(chiah-ê)門，20對講：『恁諸個猶大王及猶大眾人，及耶路撒冷一切徛起的百姓，凡若對諸個門入者攏著聽耶和華的話。21耶和華按呢講：恁著家己謹慎，莫得佇安息日擔擔，也莫得運入耶路撒冷諸個城門；22亦莫得佇安息日對家內擔擔(taⁿ-tàⁿ)出去。無論甚麼工攏呣通做，獨獨著掠(lia̍h)安息日做聖日，照我平素吩咐恁的列祖的。』23總是呣聽趁，呣俯(àⁿ)耳孔，就是硬的頷頸致到聽，受教示。」24耶和華講：「恁若留心聽趁我，佇安息日無擔甚麼擔(taⁿ)入此個城諸個門，獨獨掠安息日做聖日，佇彼日攏無做甚麼工；25就有君王、王親，坐大衛的寶座者，及的王親及猶大人，及耶路撒冷徛起的百姓，或是坐車，或是騎馬，入此個城諸個門，閣此個城欲留到永遠。26亦欲有人對猶大諸個城及耶路撒冷四圍的所在，對便雅憫地、平洋、山地，及南方的地來，攏帶燒祭、逐樣的祭、素祭，及乳香(jú-hiuⁿ)，及謝恩祭，到耶和華的厝。27恁若呣聽趁我，呣掠安息日做聖日，猶原佇安息日擔擔(taⁿ-tàⁿ)入耶路撒冷逐個門；我欲佇逐個門起火；此個火亦欲燒毀耶路撒冷的宮殿(kiong-tiān)，會拍熄(hoa)。」
