1耶穌基督的奴僕，雅各的兄弟猶大，批寄互受召的、佇父上帝得著疼、為著耶穌基督來保守者。2願憐憫、平安、疼痛、加添多多互恁。3所疼的兄弟啊，我本真致意欲寫批互恁，議論咱相及有份的拯救，當彼時就不得不著寫批苦勸恁，為著做一下交代佇聖徒的道理來出力交戰。4因為有幾若人暗靜入來，就是早代先定著欲受此個審判的，是不虔的人，將咱的上帝的恩反轉做放縱的因由，也呣認獨一的主宰──咱的主耶穌基督。5恁是已經識萬事的人，今我愛互恁會記得，就是主已經救百姓出埃及地，後來滅無許個呣信的。6閣有天使無守的本質、離開家己徛起的所在，主用永遠的鎖鍊禁收佇黑暗的下面，到佇大日期的審判。7親像所多瑪、蛾摩拉以及四圍的城，也同的款來行淫亂，趁逆性的色慾，就受永遠的火的刑罰，下啲做鑑戒。8若是諸個人也親像按呢，佇的眠夢拍垃墋肉體，也藐視辦政事的，褻瀆(siat-tok)尊貴的。9至大的天使米迦勒及魔鬼相爭的時，為著摩西的身屍辯論，尚且呣敢用謗瀆的話責罪伊，只有講：「願主責備你！」10獨獨諸個人褻瀆見若所呣知的。閣本性所會曉得的親像無靈性的活物，佇諸個家己敗壞。11災禍啊！因為有行該隱的路，為著財利走(chông)佇巴蘭的錯誤，受滅無佇可拉的違逆。12恁的和愛席(hô-ài-sek)是做暗的石礁(ta)，及恁像桌。養飼家己，攏無驚畏；是無雨的雲，互風吹過去；是秋天無果子的樹，死了閣死，根頭攏拔起來；13是海的狂湧，吐出家己通見誚的沫；是離開的所在的星，有黑黑暗暗留啲聽候到佇永遠。14亞當第七代的孫以諾讖語諸個人講：「看啊！主及伊萬萬個聖者來，15審判眾人，來責罪一切無敬虔的人，為著用無敬虔所行一切無敬虔的事，及見若無敬虔的罪人所講橫惡攻擊伊的話。」16諸個人耦耦唸，怨慼，照的私慾來行，的嘴講誇口的話，為著財利來諂媚人。17所疼的兄弟啊，今恁著記得咱的主耶穌基督的使徒所代先講的話。18有給恁講，路尾的時欲有戲謔的人照家己無敬虔的私慾來行。19許個是分黨的、趁血氣、無有神。20若是所疼的兄弟啊，著佇恁至聖的信家己起造，佇聖神來祈禱，21著佇上帝的疼家己保守，向望咱的主耶穌基督的憐憫，到永活。22有僥疑者，恁著憐憫伊；23有的，恁著搶出火，來救；有的，恁著驚惶來憐憫伊，連彼個互肉體拍垃墋的衣服也著厭惡伊。24今會照顧恁無著觸、也互恁徛佇伊榮光的面前，無瑕疵、有快樂的，就是獨一的上帝──咱的救主，25願榮光、威嚴、權能、氣力，對咱的主耶穌基督攏歸伊，對萬古以前及現今，直到萬世。阿們！
