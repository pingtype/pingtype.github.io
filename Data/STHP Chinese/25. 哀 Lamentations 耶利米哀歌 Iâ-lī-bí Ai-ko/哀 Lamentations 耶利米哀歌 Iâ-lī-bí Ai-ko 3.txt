1因為主受氣的柺仔，來抵著艱苦者，我就是彼個人。2伊導我，互我行佇黑暗，無佇光明。3伊真正通日沓沓出手攻擊我。4伊互我的肉及皮焦啦去；伊遏折我的骨頭。5伊起土堆攻擊我，用苦毒的物及艱難圍困我。6伊互我住佇黑暗的所在，親像死久久的人一樣。7伊用籬笆圍我，互我走出；伊互我的鐵鍊愈重。8我哀叫求幫助的時；伊互我的祈禱得著聽見。9伊用過拍的石頭塞密我的路；伊互我的路彎曲。10伊對敵我親像熊埋伏啲，親像獅踮暗密的所在。11伊互我迷路，給我拆碎，互我冷靜。12伊開弓用我做箭靶。13伊用箭袋的箭射入我的臟腑。14我成做我的百姓的笑柄；通日用我做歌曲。15 伊用苦毒的物充滿我，用茵蔯給我灌到驚。16伊用沙拇粒拍折我的嘴齒，用火灰摻我的身軀。17你互我的心離開平安遠遠，我記得福氣。18我就講：我的氣力衰敗；閣我佇耶和華遐攏無向望！19求你記得我的困苦，我的艱難親像茵蔯苦膽。20我的心追想諸個，就佇我的腹內鬱悶。21我的心倒轉想此個事，所以我有向望，22阮無致到滅無，是對耶和華諸個慈愛；因為伊的憐憫無窮盡。23主的仁慈逐早起換新；你的誠實極其闊大！24我的心講：耶和華是我的基業，因為按呢我欲向望伊。25見若聽候耶和華，尋求伊者，伊欲施恩互伊。26向望耶和華的拯救，靜靜聽候，這是好。27人少年的時背伊的軛，這是好。28 伊著家己坐，無做聲，因為此個軛是耶和華下佇伊的身上。29伊的嘴著俯佇塵埃，豈採有向望。30伊著據在人拍嘴，滿滿受凌辱。31因為主的確無永遠棄拺人。32主雖然互人憂悶，猶久欲照伊百般的慈愛發出憐憫。33伊互人受苦憂悶，呣是伊所甘心。34人將世上受關監者踏佇腳下，35抑是佇至高者的面前冤屈人，36抑是冤枉人的案件，這是主所無歡喜。37若呣是主所命令，是誰會講伊就成？38好歹代豈呣是出佇至高者的嘴嗎？39人活佇世間，因為家己的罪過受刑罰，啥事哀怨？40咱著省察查考咱的路，閣越轉來歸耶和華。41咱著獻心抬手，向天頂的上帝。42阮犯罪悖逆，你無赦免。43你用受氣罩阮，追趇(jip)阮；你行剿滅，亦無憐憫。44你用密雲遮蓋家己，致到祈禱會透過。45你互阮佇萬百姓的中間成做污穢受棄拺的物。46阮的對敵攏向阮大大開嘴。47驚惶及陷坑，殘害及毀滅，攏到佇阮。48我的百姓的查某子抵著毀滅，因為按呢我流目屎親像溪。49我的目睭流目屎，無停無息，50直直聽候耶和華俯落看，對天鑑察。51因為我的城諸個查某子，互我觸目傷心。52無因端及我做仇讎者的追趇我，親像趇鳥仔一樣。53 互我的生命死佇陷坑，用一塊石頭填佇我的頂面。54多多水淹過我的頭殼，我講：我無命啦！55耶和華啊，我對深的陷坑求叫你的名。56你曾聽我的聲；我的替氣求叫，你莫得掩耳孔呣聽。57我求叫你的日，你近倚我，講：呣免驚！58主啊，你伸我的冤枉；你救贖我的生命。59耶和華啊，你看見我所受的冤屈，求你給我判斷。60怨恨我，謀害我，你攏有看見。61耶和華啊，詈罵我，謀害我，你攏有聽見。62亦聽見許個起來攻擊我的人所講的，以及通日所設欲害我的計謀。63求你觀看，坐啲，抑是起來，攏用我做的歌曲。64耶和華啊，你著照的手所做的，來報應。65你著互的心剛硬，互你的咒詛到佇。66你著發出受氣追趕，對耶和華的天下剿滅。
