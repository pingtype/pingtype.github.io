1有災禍啊！我親像夏天的果子收成了的時，閣親像挽葡萄所剩的零星粒，無歸葩通食；我的心欣慕起頭熟的無花果。2地上虔誠的人死無；佇人的中間無正直者；攏埋伏，欲刣死人，用羅網當伊的兄弟。3的手專專做歹；首領及審判司討賄賂(pò-lō)；大官員吐出伊心內的私慾，相及組織歹。4中間第一好者，親像蒺藜；第一正直者，親像籬笆的莿仔。你的守望者所講的日，就是你受刑罰的日近啦。的迷亂到啦。5莫得倚靠同伴；莫得信親密的朋友。著約束你的嘴；莫得對所疼的某講起。6因為，子藐視老父；查某子忤逆老母；媳婦忤逆乾家；人的對敵就是伊家內的人。7若是我，我欲向望耶和華，亦欲聽候救我的上帝；我的上帝欲聽我。8我的對敵啊，莫得因為我來歡喜。我雖然跋倒，欲閣起來；我坐佇黑暗，耶和華做我的光。9我欲忍受耶和華的受氣；因為我得罪伊，聽候伊辯護我的案，給我判斷。伊欲導我出來到佇光明；我也欲看見伊的公義。10彼時我的對敵，就是曾對我講「耶和華──你的上帝佇叨落」者，伊一下看見就大大見誚。我欲親目看見伊；伊欲受睭踏，親像街路的土糜。11起你的城牆的日到啦，彼日，你的地界欲開闊。12彼日，欲對亞述，到埃及諸個城，對埃及到大河，對此個海到彼個海，對此個山到彼個山，攏欲歸倚。13總是，地欲因為徛起的百姓的緣故，來拋荒，是行做的結果。14求你用你的枴仔飼你的百姓，就是你的產業的羊群，佇迦密山家己佇樹林內者。飼佇巴珊及基列，親像早時一樣。15我欲顯出奇事互伊看，親像你出埃及地的時一樣。16列邦看見就欲為家己的勢力見誚；欲用手掩嘴，的耳孔也欲臭聾。17欲舐土粉親像蛇，親像佇土腳啲趖(sô)的物，愕愕惙出伊的孔。欲驚惶來歸咱的上帝──耶和華，閣因為你來驚惶。18上帝啊，是誰親像你，是赦免罪過，寬恕伊所剩的百姓的過失者，伊無永永囥受氣，因為伊歡喜憐憫？19伊欲越轉憐憫咱，伊踏咱的罪惡佇腳下，你欲將一切的罪惡佇深海。20你欲照古早所對阮的列祖咒誓者者，是誠實佇雅各，行慈愛佇亞伯拉罕。
