1有災禍啊？互人流血的城，有詭詐強暴滿滿──搶劫無息。2有馬鞭的聲，有車輪呼呼哮的聲，馬咈咈(phut-phut)跳，車吭吭(khōng-khōng)哮，3馬兵進前，刀劍光爁爁(nà-nà)，伊的槍炎炎閃(sih)，受刣者不止多，身屍成大堆，身屍算得，人跋倒佇死人的頂面，4因為媠的娼妓有多多淫行(îm-hēng)，慣練做尪姨(ang-î)，用伊的淫行迷惑列國，用伊的邪術迷惑多多族。5萬軍的耶和華講：看啊，我攻擊你；我欲掀你的裙，蓋你的面，互列國看見你的赤體，互列邦看見你的見誚。6我欲將可惡污穢的物佇你的身上，凌辱你，互人目睭看見。7對按呢見若看見你者，攏欲逃走離開你，講：尼尼微拋荒啦！有甚麼人為伊悲傷啊？我欲對叨落尋著安慰你的人啊？8你豈有卡贏羅亞們嗎？伊坐佇諸個河的中間，周圍有水；海做伊的河溝，海做伊的城牆。9古實及埃及做伊無限量的氣力；弗及路比是幫助你者。10總是伊受遷徙(sóa)，互人掠去；伊的嬰仔互人摔死佇街路頭。人為著伊尊貴的人拈鬮(liam-khau)；伊的大官員攏互鐵鍊縛。11 你欲飲到醉，亦欲受囥密，閣因為閃避對敵來尋衛所。12你一切險要的所在欲親像無花果樹有起頭熟的無花果，一下搖伊就磕落佇食的人的嘴。13看啊，恁中間的百姓是親像婦仁人；你境內的門攏開佇對敵的面前；火燒你的門楗(kông)。14你著汲水備辦受圍困；著堅固你的衛所，著到土窟踏土，修理磚窯。15佇遐，火欲燒滅你；刀欲刣你，吞滅你親像猴(tō-kâu)。出在你加添多多親像猴(tō-kâu)，加添多多親像草蜢。16你加添你的生理人，卡多天頂的星；猴損害了就飛去。17你的貴族親像草蜢；你的大官員親像歸陣的草蜢，天氣冷的時就歇佇籬笆，日出就飛去，人呣知伊去叨落。18亞述王啊，你的牧者啲睏；你的貴族倒啲；你的百姓四散佇山裡，無人招集。19你的傷boe醫得；你受拍真殄(thiám)。見若聽見你的消息者欲因為你拍手。你所行的歹甚麼人無抵著？
