1彼時，人聚集幾若萬，致到相睭踏(thún-ta̍h)。耶穌開嘴，代先對伊的學生講：「恁著持防法利賽人的酵(kàⁿ)，就是假好。2無有蓋密也無露現的；隱密無互人知的。3所以，恁佇黑暗的中間所講的，欲佇光明互人聽見；恁佇密房俯耳孔邊所講的，欲報揚佇厝頂。」4「我的朋友啊，我給恁講，害死恁身軀了後會做別項的，莫得驚。5我欲指示恁所著驚的，著驚彼個害死了後閣有權佇地獄的。實在啊，我給恁講，所著驚的是此個。6五個雀鳥仔豈呣是賣二分銀嗎？佇上帝的面前，連一隻也無記得；7就恁的頭毛，也攏過算。莫得驚，恁比多多雀鳥仔卡貴氣！」8「我也給恁講，見若佇人的面前認我的，人子佇上帝的天使的面前也欲認伊；9若是佇人的面前無認我的，佇上帝的天使的面前也欲呣認伊。10凡若講話來攻擊人子的，欲赦免伊；若是褻瀆(siat-to̍k)聖神的，無欲赦免伊。11人帶恁到會堂，及辦政事以及有權者的面前，莫得掛慮欲怎樣分訴，欲分訴甚麼，欲講甚麼；12因為彼時，聖神欲教示恁所著講的。」13眾人中有一人給伊講：「先生啊！請你教我的兄弟及我分祖業。」14若是耶穌給伊講：「你此個人啊！是誰設立我做恁的審判官，抑是做分家業的嗎？15就對眾人講：「著謹慎約束家己，攏無貪心，因為人的活命不在伊所積聚的豐盛。」16就用譬喻對講：「有一個富人伊的田園真好收；17伊想來想去講：『我無所在通囤(tún)我的土產，今欲怎樣？』18閣講：『我欲按呢做：欲拆我的粟(chhek)倉，起卡大的，就我的五穀(kak)及財物攏欲囤佇遐，19也欲給我的靈魂講：靈魂啊，你有多多財物積聚，做多多年的路用，通清閒飲食(lim-chia̍h)快樂！』20若是上帝給伊講：『戇人啊，今暝欲對你討你的靈魂；就你所備辦的欲歸甚麼人啊？』21見若為著家己積聚財寶，佇上帝的面前無好額的，也是按呢。」22閣對伊的學生講：「所以我給恁講，莫得為著生命掛慮欲食甚麼，抑是為著恁的身軀掛慮欲穿甚麼；23因為生命比米糧卡對重，身軀比衣裳卡對重。24著試想烏鴉，無種作無收成，也無庫房無粟倉，上帝猶久養飼。恁比鳥仔彼個貴氣到怎樣！25恁甚麼人會用掛慮互生命卡長一刻久啊？26按呢至(chi)小可的，恁猶久無法得，啥事掛慮其餘(kî-û)的啊？27試想百合花怎樣愈大欉(châng)；伊無著磨，無紡織。若是我給恁講，當所羅門極行伍(hâng-ngó.)的時，伊所穿呣值著此號花的一蕊！28今山裡的草今仔日佇啲，明仔日佇火爐，上帝尚且互伊穿到按呢，何況恁，小信的人啊！29恁莫得求欲食甚麼，欲飲甚麼，也莫得煩心；30因為諸個攏是世間的列邦人所求的。恁的父也知，諸個是恁欠用的。31獨獨恁著求伊的國，就諸個物欲續互恁。32恁細的羊群啊，莫得驚，因為恁的父歡喜用國互恁。33著賣恁所有的來賑濟人，為著恁本身備辦會舊的錢袋，佇天裡用了的財寶，就是賊到、蟲蛀的所在。34因為恁的財寶佇遐，恁的心也欲佇遐。」35「恁的腰著縖啲，恁的燈著點啲，36恁著親像人啲聽候的主人對婚姻的筵桌倒(tò)來。到地，拍門，通連鞭給伊開。37主人到，看見警醒，許個奴僕有福氣。我實在給恁講，主人欲互坐桌，家己縖帶，進前來伺候i38豈採二更(kiⁿ)，抑是三更(kiⁿ)到，看見按呢，許奴僕有福氣。39家主若知賊甚麼時欲到，伊就張持，不致伊的厝受挖孔，這是恁所知。40恁也著備辦便；因為恁無拍算的時，人子來啦。」41彼得講：「主啊，你設此個譬喻是對阮講？抑是對眾人啊？」42主講：「甚麼人是盡忠智識的管家，主人所欲設立來管理伊家內的人，照時發米糧互啊？43伊的主人來，看見伊按呢行，彼個奴僕有福氣。44我實在給恁講，主人欲設立伊來管理伊一切所有的。45設使彼個奴僕心內拍算：『我的主人延延(iân-chhiân)才欲來』，就拍許個奴僕女婢，飲食閣酒醉；46就佇無派胚(phai-phe)的日，呣知的時，彼個奴僕的主人欲到，重重刑罰伊，辦伊及呣信的人同等。47奴僕知伊的主人的意思，也無備辦，也無順伊的意思來行，欲受拍多下(chōe-ē)；48若是呣知，來行應該受拍的事，伊欲受拍少(chió)下，見若互伊多的，欲給伊提多；託仗(thok-tiōng)伊多的，欲給伊討卡多。」49「我來是欲用火佇地裡，火若已經(to̍h)，我猶久愛甚麼？50我有應該受的洗彼個洗猶未成，我迫切到怎樣？51恁拍算我來，是欲互地上和平嗎？我給恁講，呣是，反轉是冤家。52今了後，一家五人欲冤家；三個及二個冤家，二個及三個冤家；53父及子，子及父；老母及查某子，查某子及老母；乾家及伊的媳婦，媳婦及乾家。攏欲冤家。」54伊就閣對眾人講：「恁看見雲對西勢(sai-si)起，恁就講：『欲落雨』；果然有按呢。55 看見風對南勢吹來，恁就講：『欲燒熱』；也有按呢。56假好的人啊，天及地的形色恁都看會出，怎樣會看出此個時啊？」57「恁家己怎樣無省察彼個合佇義的啊？58因為你及告你的去見官府，猶佇路裡著營為(êng-ûi)互伊放你息；驚了伊拖你到佇審判官，審判官將你交差役(chhe-ia̍h)，差役續將你關落監。59我給你講，一絲一毫(hô)未還，你決斷會出遐。」
