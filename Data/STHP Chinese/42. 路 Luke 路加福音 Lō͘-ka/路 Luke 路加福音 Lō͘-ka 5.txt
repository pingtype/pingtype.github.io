1當眾人挨夾伊，啲聽上帝的道理的時，耶穌徛佇革尼撒勒湖邊。2看見二隻船佇湖邊；討漁人離開船啲洗網。3其中一隻是西門的，耶穌上去，請伊將船放卡開(pàng-khah-khui)，就坐佇船裡教示眾人。4講息，就對西門講：「放到深的所在，拋網討魚。」5西門應講：「先生，阮通暝著磨，討攏無。總是因為你的話，我就欲拋網。」6拋落去，就圍著魚真多，網到欲裂，7就搧(ia̍t)別隻船的同伴來鬥相共(tàu-saⁿ-kāng)。就來，拾魚滿二隻船，到欲沈落去。8西門彼得看見按呢，就仆佇耶穌的腳下，講：「主啊，離開我，我是有罪的人！」9因為西門及同佇啲的人，為著一下拋落去所掠著的魚無呣卬愕。10西門的同伴西庇太的子雅各、約翰，也是按呢。耶穌對西門講：「莫得驚！對此霎了後，你欲得著人。」11已經拖船倚岸(oá-hoāⁿ)，就放拺一切來隨伊。12耶穌佇一個城，抵當有一人遍身癩，看見伊，就面仆佇地裡，求講：「主啊，你若肯，就會互我清氣。」13伊伸手摸伊講：「我肯，你通清氣！」14癩即時除去。耶穌吩咐伊莫得給人講，獨獨著去將本身互祭司驗，也為著你得著清氣，獻摩西所吩咐的，來做證據佇人。」15總是伊的名聲益發報揚。歸大陣的人聚集欲聽，也欲得著醫好的病。16若是耶穌退去佇曠野祈禱。17有一日，耶穌啲教示人，有法利賽人及教律法的先生佇遐啲坐；是對加利利逐鄉社及猶太及耶路撒冷來的。主的權能及耶穌佇啲，互伊醫好人。18抵當有人將舖仔(pho-á)扛半的來，愛欲扛入去下佇伊的面前，19因為人多，尋無縫通扛入去，就上厝頂，對厝蓋中將人連舖仔墜落去，下佇中央，佇耶穌的面前。20耶穌看見的信，就講：「某人啊，你的罪赦啦。」21經學士及法利賽人就議論講：「此個講僭(chhiàm)權濫糝的話的是是誰啊？上帝以外，是誰會赦罪啊？」22耶穌知的議論，就應講：「恁心內啲議論甚麼啊？23講『你的罪赦』，抑是講『你起來行』，叨落一項卡快？24總是欲互恁知，人子佇地裡有權通赦免罪。就給半的講：我給你講，起來，夯(gîa)你的舖仔倒去你的厝！」25彼人佇眾人的面前即(chek)時起來，夯伊所睏的倒去伊的厝，歸榮光上帝。26眾人攏卬愕，也歸榮光上帝，閣滿心驚惶(kiaⁿ-hiâⁿ)，講：「咱今仔日看見意外的事。」27諸個代誌了後，耶穌出去，看見一個抽餉的，名叫利未，坐佇餉關(hiòng-koan)，就給伊講：「隨我。」28伊就放拺一切，起來，隨伊。29利未為著伊辦大筵席佇兜，有抽餉的以及別人多多及同坐桌。30法利賽人及的經學士對伊的學生耦耦(nga̍uh-nga̍uh)唸講：「恁啥事及抽餉的以及歹人飲食啊？」31耶穌應講：「勇壯的人無欠用醫生；若是破病的人就著。32我來呣是欲招義人，是欲召歹人來反悔。」33對伊講：「約翰的學生沓沓禁食祈禱，法利賽的學生也是按呢；若是你的學生也飲也食。」34耶穌對講：「新子婿及賀娶(hō-chhoā)的人相及佇啲，豈會互賀娶的人禁食嗎？35若是日子欲到，新子婿對中間無去，佇許個日就欲禁食。」36閣用譬喻對講：「無人拆新衫來補舊衫；若按呢，就拆破新衫，閣所補彼塊(tē)新的無合(ha̍h)佇舊的。37也無人用新酒貯(tóe)佇舊皮囊(phê-lông)；若按呢，就新酒欲爆裂(piak-lih)皮囊，酒漏，囊也拍歹。38獨獨新酒著入佇新的皮囊。39閣無人飲舊酒也愛彼個新的；因為講舊的是好。」
