1七日的頭一日，天昲(phú)光，許個婦仁人帶所備辦許個香料到墓，2看見石已經對墓門翱(kō)開，3就入去，無看見主的身屍。4為著按呢啲躊躇(tiû-tû)的時，忽然有二人徛佇身邊，衣裳(i-chiûⁿ)光爁爁(nà-nà)。5婦仁人驚惶，面俯(àⁿ)落地。彼二人給講：「啥事佇死人中尋活人啊？6 伊無佇遮，已經復活。恁著記得伊猶佇加利利的時有怎樣給恁講：7『人子的確著交佇罪人的手，互釘佇十字架，第三日復活。』」8就記得伊的話，9對墓裡倒去，將諸個事攏報互十一個學生及其餘的眾人知。10去對使徒講諸個代誌的就是抹大拉的馬利亞及約亞拿，及雅各的老母馬利亞，以及其餘及做伴的婦仁人。11使徒看許個話做無影，也呣信伊。12若是彼得起來，走到墓裡，俯落去看，只有看幼苧布若定，就倒去厝，啲奇怪所經過的事。13像彼日，學生中有二人去一個鄉社；名以馬忤(i-má-ngó͘)，離耶路撒冷二十五里。14相及談論所經過攏總的事。15啲談論相問的時，耶穌本身近倚，及相及行；16二人迷目(bê-ba̍k)，致到認得伊。17伊對講：「恁行的時相及辯論的是甚麼話？」就徛啲，面帶憂容。18其中一個名革流巴應伊講：「你豈單身出外佇耶路撒冷，也呣知近日佇遐所經過的事嗎？19伊給講：「甚麼事啊？」給伊講：「就是拿撒勒人耶穌的事。伊是先知人，佇上帝及眾百姓的面前，所講所行有權能。20也許個祭司頭及咱的序大解送伊，去定死罪，釘伊佇十字架。21若是阮平素啲向望伊，就是彼個欲贖回以色列的。呣若按呢，閣諸個事成，已經三日啦。22閣阮中間幾若個婦仁人互阮真卬愕(gông-ngia̍h)；因為拍昲光(phú-kng)到墓裡，23無看見伊的身屍，就來講，有看見天使出現，講伊復活啦。24阮中間幾若人到墓裡，果然看見照婦仁人所講的；總是無看見伊。」25耶穌對講：「無知的人啊，先知所講一切的話，恁的心怎樣許信啊！26基督受諸個艱苦，來入伊的榮光，豈呣應該嗎？」27就對摩西及眾先知起，見若聖經中所指伊的攏給解明。28將近所去的鄉社，耶穌親像欲行卡遠，29二人強留伊講：「請及阮住，時已經晏，日(oàⁿ)欲落啦！」伊就入去，欲及住。30相及坐桌的時，耶穌提餅，祝謝，擘來互。31的目睭開，就認得伊。連鞭無閣看見。32就相及講：「路裡，伊及咱講話，開拆聖經的時，咱的心豈無熱嗎？」33就即時起身，倒去耶路撒冷，抵著十一個學生及同佇啲的人聚集，34啲講：「主果然復活，也出現互西門看見。」35二人也講起佇路裡所抵著的事，及佇擘餅的時怎樣認得伊。36啲講諸個話的時，耶穌本身徛佇中間，給講：「願恁平安！」37卬愕閣驚，掠做所看見的是神。38伊就給講：「恁啥事茹亂(jû-loān)？心內生起僥疑啊？39著看我的手，我的腳，就是我本身。摸我就知！因為神無骨無肉，照恁看見，我攏是有。」40講按呢，就將手及腳互看。41學生為著歡喜的緣故，猶久無信，閣啲奇怪，伊給講；「恁佇遮有甚麼通食無？」42就將煏(pek)的魚一片互伊。43伊提去，當的面前食伊。44閣對講：「諸個就是我猶久及恁佇啲的時所對恁講的話：講見若佇摩西的律法，及許個先知，以及詩篇，所記載指我的話攏的確著應驗。」45就開的心竅(sim-khiàu)，互會曉悟許個聖經，46閣給講：「有按呢記載，基督著受苦，第三日對死人中復活，47也反悔及赦罪的道理，欲佇伊的名來傳到萬邦，是對耶路撒冷起。48恁做諸個代誌的干證。49也我欲差我的父所應允的到佇恁，總是恁著(tiàm)佇此個城，聽候對頂面落來的權能親像衫給恁穿。」50就導出去到伯大尼的對面，攑起手給祝福。51祝福的時，就離別，受接接上天。52就拜伊，就倒轉去耶路撒冷，大大歡喜，53常常佇殿內謳咾上帝。
