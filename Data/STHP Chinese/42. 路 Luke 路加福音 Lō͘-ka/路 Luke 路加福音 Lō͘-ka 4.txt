1耶穌受聖神充滿，對約但河倒來，互聖神導伊佇曠野裡，2四十日久互魔鬼試伊。諸個日的中間無食甚麼物；後來，就枵。3魔鬼給伊講：「你若是上帝的子著教此個石變做餅。」4耶穌應伊講：「有記載講：『人的活呣若倚靠餅。』」5魔鬼閣導伊絔上(peh-chiūⁿ)高，一目久(ba̍k-nih-kú)用天下萬國互伊看，6就給伊講：「此個一切的權，及的榮光，我欲互你，因為此個已經交互我，出在我欲互甚麼人就互伊。7所以你若拜佇我的面前，就攏總是你的。」8耶穌應伊講：「有記載講：著拜主──你的上帝，獨獨服事伊若定。」9閣導伊到耶路撒冷，互伊徛佇殿的尾溜，給伊講：「你若是上帝的子，著對遮(chia)家己趒(tiô)落去；10因為有記載講：伊欲為著你命令伊的天使保護你；11閣講：「欲用手扶你，免得你的腳觸著(tak-tio̍h)石。」12耶穌應伊講：「有講：『莫得試主──你的上帝。』」13魔鬼已經盡逐項的試，就暫時離開伊。14耶穌佇聖神的權能，倒轉去加利利；伊的名聲遍傳佇四圍的地方。15伊佇的會堂教示，互眾人謳咾伊。16耶穌到拿撒勒，就是伊長成的所在。佇安息日，照伊平常的法度入會堂，就徛啲欲讀。17有人將先知以賽亞的冊互伊，伊就掀開，尋著彼所在記講：18主的神臨到我，因為伊用油抹我，互我傳福音互喪鄉人；伊有差我給受掠的人講：會得解放，給睛暝的講，會得著閣光，來解放受壓制的人，19宣傳主歡喜的年。20耶穌合冊，還執事，就坐啲。佇會堂的眾人攏注目看伊。21伊就開嘴對講：「此個聖經的應驗，恁今仔日有聽見啦。」22眾人攏干證伊，奇怪伊的嘴所出恩典的話；就講：「此個豈呣是約瑟的子嗎？」23伊就對講：「恁的確引此個(in-chit-ê)俗語(sio̍k-gú)對我講：『醫生啊，你著家己醫！見若阮聽見你行佇迦百農的，也著行佇遮，就是你的本所在』」；24閣講：「我實在給恁講，未有先知佇本所在(chāi)互人接納伊。25若是我真實給恁講，當以利亞的時，天亢旱(khòng-hān)三年半，遍地大飢荒，彼時，以色列中有多多守寡人(chiú-koáⁿ-lâng)，26以利亞未曾奉差去尋一人，只有去西頓的撒勒法尋一個守寡人。27閣先知以利沙的時，以色列中有多多癩(ko)的，其中無一人得著清氣，只有敘利亞人乃縵若定。」28佇會堂的人聽見諸個話，攏滿心受氣，29就起來趕伊出城外（的城起佇山頂）；眾人帶伊到山崁，欲給伊捙(chhia)落去。30若是耶穌對中間行過，做伊去。31落去到迦百農，就是加利利一個城，佇安息日教示人。32人奇怪伊的教示，因為伊的話有權。33會堂內有一個患著鬼的人，大聲叫講：34「嗐(hàiⁿ)！拿撒勒的耶穌，阮及你甚麼干涉？你來欲滅阮嗎？我知你是誰，就是上帝的聖者。」35耶穌責備伊講：「你著靜靜，對伊出去！」鬼就捙倒彼人佇眾人的中間，才(chiah)出去，攏無傷著伊。36眾人卬愕，相及議論講：「這是甚麼話啊？因為伊用權柄及能力命令諸個邪神，就出去。」37伊的名聲就遍傳佇四圍的地方。38耶穌對會堂起來，入西門的家。西門的丈姆患著重的熱病(jia̍t-pīⁿ)，人替伊求耶穌。39耶穌徛倚，俯落責備伊的熱病，熱就退。婦仁人隨時起來伺候(su-hāu)。40日落的時，見若有病的，不論患著甚麼病，人攏帶來就近耶穌。耶穌按手佇逐人的身上，來醫好。41閣有鬼對多多人出去，叫講：「你就是上帝的子。」耶穌因為鬼識伊是基督，就責備，呣淮講。42天光的時，耶穌去佇曠野的所在。歸陣人尋伊，就近伊，愛留伊，互伊莫得離開去。43若是伊對講：「我也著佇別個城傳上帝國的福音，因為我奉差就是為著這。」44伊就佇加利利諸個會堂來宣傳。
