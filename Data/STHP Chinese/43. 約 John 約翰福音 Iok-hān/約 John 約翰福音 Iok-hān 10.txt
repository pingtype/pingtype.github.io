1「我實實給恁講，入羊(tiâu)，無對彼個門，來對別所在過的，是賊，是強盜。2對門入的，是羊的牧者。3顧門的給伊開；羊聽伊的聲。就隨名叫家己的羊，導出。4已經將家己的羊攏放伊出去，就做頭行，羊亦隨伊，因為認得伊的聲。5決斷無隨生份人；就是閃避伊，因為認得生份人(siⁿ-hūn-lâng)的聲。」6耶穌用此個譬喻給講，呣知伊所給講的是甚麼。7所以，耶穌閣給講：「我實實給恁講，我就是羊(tiâu)的門。8見若代先我來的是賊，是強盜；若是羊無聽。9我就是門；若有對我入的，欲得著救，閣欲出入亦欲得著草料。10賊來，無呣是愛偷，愛刣，愛滅無；我來，是欲互有活，閣有豐盛。11我就是好的牧者；好的牧者為著羊放拺生命。12做倩工(chhiàⁿ-kang)的，呣是做牧者，羊也呣是伊家己的羊，看見豺狼來，放拺羊就逃走；豺狼咬，趕散。13這是因為伊做倩工，無關心佇羊。14我是好的牧者；我識許個屬我的，屬我的亦識我，15親像父識我，我識父一樣；閣我為著羊放拺生命。16我猶有羊，呣是屬此(tiâu)的；我的確著導來，亦欲聽我的聲，閣欲成做一群，歸一個牧者。17所以父疼我；因為我放拺我的生命，通閣復倒伊。18無人對我取(chhú)伊，是我家己放拺伊。我有權通放拺，亦有權通復倒。這是我對我的父所受的命令。」19因為諸個話猶太人的中間閣有分旁。20其中多多人講：「伊患著鬼，啲發狂(hoat-kông)，乜使(mih-sái)聽伊啊？」21閣有人講：「這呣是患著鬼的人的話。鬼豈會開睛暝人的目睭嗎？」22佇耶路撒冷有獻殿節，是冬天時。23耶穌佇殿裡，行佇所羅門的兩廊。24猶太人圍纍(ûi-lûi)，來給伊講：「你互阮的心躊躇(tiû-tû)欲到甚麼時啊？你若是基督，著明明給阮講。」25耶穌應講：「我曾給恁講，若是恁呣信。我佇我的父的名所行的事諸個是做我的干證；26若是恁呣信，因為恁呣是我的羊。27我的羊聽我的聲，我識，亦隨我。28閣我互有永活；決斷永遠沈淪，無一個會對我的手搶去。29我的父就是用羊互我的，卡大萬項有，無一個會對父的手搶去。30我及父是一個。」31猶太人閣提石頭愛擲(tìm)伊。32耶穌應講：「我對父用多多好事互恁看，其中為著叨落一項用石擲我？」33猶太人應伊講：「阮用石擲你呣是為著好事，就是為著褻瀆(siat-to̍k)；因為你是人，亦家己掠做上帝。」34耶穌應講：「恁的律法豈無記載講『我講恁是上帝』嗎？35既然講奉上帝的話者做上帝，亦聖經會廢無；36今論父所分別做聖、差伊入世間的，恁就講『你啲褻瀆』嗎？因為我講，我是上帝的子。37我若無行我的父的事，就莫得信我；38若行伊，雖莽呣信我；著信許個事，互恁也知也明白父佇我，我佇父。」39閣再欲掠耶穌，伊就脫離的手去。40閣去約但外，到約翰起頭行洗禮的所在，住遐徛起。41人多多就近伊。閣講：「約翰攏無行神蹟，獨獨約翰所講指此人的，攏是真。」42佇遐人多多信伊。
