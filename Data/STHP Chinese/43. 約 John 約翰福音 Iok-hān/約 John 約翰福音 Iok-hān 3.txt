1有一個法利賽人，名尼哥底某，是猶太人的官。2暝時來就近耶穌，對伊講：「拉比，阮知你做先生是對上帝來的；因為若呣是上帝及伊佇啲，就無人會行你所行諸個神蹟。」3耶穌應伊講：「我實實給你講，人若無重頭生(têng-thâusiⁿ)，就會看見上帝的國。」4尼哥底某對伊講：「人已經老，怎樣會重頭生？豈會閣入老母的腹肚來生嗎？」5耶穌應講：「我實實給你講，人若無對水對聖神來生，就會入上帝的國。6對肉體生的是肉體；對神生的是神。7我講：『恁的確著重頭生』，你莫得掠做奇怪。8風出在(chhut-chāi)意思來吹，你聽見伊的聲，呣知伊對叨落來，叨落去；見若對神生的，亦是按呢。」9尼哥底某應伊講：「怎樣會按呢啊？」10耶穌應伊講：「你做以色列的先生，也呣知這嗎？11我實實給你講，阮是講阮所知的；干證阮所看見的；若是恁呣接納阮的干證。12我給恁講地上的事，恁尚且(siōng-chhiáⁿ)呣信，若給恁講天頂的事，恁豈欲信？13無人曾上天，只有佇天裡的人子，對天降落的若定。14閣親像摩西舉起蛇佇曠野，人子亦的確著按呢受舉起，15互見若信的人佇伊有永活。16「因為上帝將獨生的子賞賜世間，互見若信伊的人，沈淪，會得著永活，伊疼世間到按呢。17因為上帝差子入世間，呣是欲審判世間；是欲互世間對伊得著救。18信伊的人，無受審判；呣信的人，已經受審判，因為伊呣信上帝獨生子的名。19所審判的，就是光入(ji̍p)世間，亦人愛暗卡(ài-àm-khah)過頭佇光，因為伊所行是歹。20見若做歹的怨恨光，亦呣就近光，驚了伊的所行受責備。21獨獨行真理的人就近光，來顯明伊的所行是佇上帝來行。」22諸個代誌以後，耶穌及伊的學生到猶太地，及住遐來行洗禮。23約翰亦啲行洗禮佇近撒冷的哀嫩(ai-loán)；因為佇遐有多多水，人到遐來受洗禮。（24因為約翰猶未關落監。）25對按呢有約翰的學生及一個猶太人爭辯清氣的事，26來就近約翰，給伊講：「拉比啊，從前(chiông-chêng)及你佇約但外、你所干證的，你看，伊啲行洗禮，眾人攏就近伊。」27約翰應講：「若呣是對天互伊，就人得著甚麼。28恁家己為著我做干證，我曾講：『我呣是基督，就是奉差佇伊的頭前若定。』29有新娘的是新子婿；新子婿的朋友徛啲聽伊，為著新子婿的聲就歡喜到極(ke̍k)。所以，我此個歡喜充滿啦。30伊的確興旺，我的確衰微(soe-bî)。」31「對頂面來的是佇萬類的頂面；彼個對地裡的是對地才有，也對地來講。對天來的是佇萬類的頂面。32伊將所聽見的來干證，亦無人接納伊的干證。33接納伊的干證的，已經蓋印，來干證上帝是真實。34因為上帝所差的講上帝的話，是上帝賞賜聖神無限量。35父疼子，已經將萬物交付伊的手。36信子的人有永活；呣順子的人看見活，上帝的受氣佇伊的頂面。」
