1〔上帝的人摩西的祈禱。〕主啊，你逐世代做阮徛起的所在。2諸個山猶未生出，地及世界你猶未造成，對永遠到永遠，你是上帝。3你互人歸土，講：恁世間人著越倒轉。4因為在你看，一千年親像已經過去的昨日，閣親像暝間的一更。5你親像用大水給流去；親像睏一醒。早起時，親像發生的草，6早起時發生茂盛，下昏時收割就枯焦。7因為阮對你的受氣就消滅，閣阮對你的發性來驚惶。8你將阮的罪惡排佇你的面前，將阮隱密的歹排佇你的面的光明中。9阮的日子攏經過佇你的大受氣；阮的年歲過了親像吐一個氣。10阮一生的年日是七十歲，若是勇壯通到八十歲；總是其中所誇口的不過( put-kò)是勞苦憂愁，伊緊緊過，阮就飛去。11是誰知你受氣的權勢？亦照你應該受的敬畏知你的受氣啊？12求你教示阮怎樣算家己的日子，互阮得著智慧的心。13耶和華啊，欲到底時呢？求你倒轉，為著你的奴僕來回心。14求你早起時用你的慈愛互阮滿足，互阮一世人歡喜快樂。15求你照你苦楚阮的日，照阮抵著患難的年，互阮歡喜。16願你的所做對你的奴僕顯現；你的榮光對i子孫顯明。17 願主──阮的上帝的美妙踮佇阮的頂面。願你堅固阮的手所做的工；阮的手所做的工，願你堅固伊。
