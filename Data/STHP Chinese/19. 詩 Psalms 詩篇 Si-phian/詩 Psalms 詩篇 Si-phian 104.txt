1我的心神啊，你著謳咾耶和華！耶和華──我的上帝啊，你是至大！你用尊榮威嚴做衫來穿，2你穿光明，親像外衫，展開天，親像帳幅，3伊佇水中安置伊樓閣的通楹，用雲做伊的車，用風的翅來行，4用風做伊的使者，用炎火做伊的差用，5將地下佇伊的地基頂，互伊永永無搖泏。6你用深淵親像衣裳( i-chiûⁿ)，遮蓋地面；諸個水淹過山嶺。7你一下喝，水就緊緊走；你的雷一下鳴，水就緊緊流。8淐到山頭，落到山谷，歸佇你給定著的所在。9你定著界限，互水會過，無閣倒轉來遮蓋地面。10互水泉淐出佇山谷，流佇山中，11互山裡的走獸攏有通飲，野驢得著止嘴乾。12天中的飛鳥歇佇水邊，哮佇樹枝頂。13伊對伊的樓閣中灌沃山嶺；對你所做的效果，地就充足。14伊互草發生，互精牲通食，也有菜蔬，做人的路用，互食物對地裡出，15閣有酒互人的心歡喜，有油潤澤人的面，有食物保養人的心力。16耶和華的樹攏得著充足的潤澤，就是伊所栽黎巴嫩的柏香樹。17飛鳥作巢佇彼內面；鶴徛起佇松樹的中間。18高山是互野山羊踮；石磐是沙番閃匿的所在。19伊用月來定著時節；日頭也知通落。20你互伊暗就做暝時，彼時樹林內的百獸就攏爬出來。21獅仔肫哮，欲抓物食，對上帝討的食物。22日頭一下出，就走去匿，倒佇的洞內。23做工，著磨到下昏時。24耶和華啊，你所造的怎樣許多！攏是你用智慧造成的；遍地滿滿你的富有。25遐有海，大閣闊；其中有算了的動物，大細的活物攏有。26佇遐有船啲行，有你所創造的大魚游來游去。27諸個攏啲聽候你通照時互食物(chia̍h-mi̍h)。28你互，就拾起來；你展開你的手，得著好物夠飽。29你掩你的面，就掛慮；你將的氣收回，就死無，來歸佇土粉。30你發出你的神，就受創造；你互地面換做新。31願耶和華的榮光永遠佇啲！願耶和華為著伊所造的來歡喜！32伊看地，地就振動；伊摸山，山就出煙；33我欲一世人向耶和華吟詩！我猶活的時，欲向我的上帝唱歌謳咾！34願伊掠我的靜靜想做合意！我欲因為耶和華歡喜！35願罪人對世上消滅！願歹人攏無去！我的心神啊，著謳咾耶和華！恁著謳咾耶和華！
