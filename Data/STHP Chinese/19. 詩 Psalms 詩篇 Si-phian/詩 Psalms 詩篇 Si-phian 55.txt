1〔大衛教示的詩，交互樂官。用絲弦的樂器。〕上帝啊，求你俯耳孔聽我的祈禱，呣通踮密呣聽我的懇求！2求你俯落聽我，應我。我悲傷無平安，哼哼孱(haiⁿ-haiⁿ-chhan)，3攏是因為對敵的聲，歹人的制壓；因為將罪過捙互我，用受氣迫我。4我的心佇我內面真苦痛；死無的驚惶到佇我。5驚惶愕愕惙到佇我；驚惶淹密我。6我就講：願我得著翅親像鴿，我就飛去，得著安然徛起。7我欲飛去遠遠，歇佇曠野。（細拉）8我欲緊緊走到閃避的所在，脫離狂風颶頭。9主啊，求你吞滅，分開的舌！因為我佇城內曾看見強暴及相爭的事。10暝日行踅佇城牆頂；佇城內有虛假惡毒。11邪惡佇彼內面；壓制奸詐無離開伊的街路。12因為誹謗我的，呣是對敵，設使是就猶會愞得；自高攻擊我的，呣是怨恨我的人，設使是，就會匿來閃伊。13無拍算是你；都是我平輩的人，我的同伴，我知己的朋友！14咱平素相及談論，真親密；咱及眾人相及行佇上帝的厝。15願死無忽然到佇！互活活落陰間！因為邪惡佇徛起的所在，佇i中間。16論到我，我欲求叫上帝；耶和華欲救我。17下昏(Ê-hng)、早起、日晝我欲哀傷吐氣；伊亦欲聽我的聲。18伊救贖我的生命脫離攻擊我的人，互我得著平安，因為反對我的人多。19對古早常常佇啲的上帝，欲聽見亦欲報應，就是許個無改變無敬畏上帝的人。20伊伸手攻擊及伊相和的人，伊已經背伊的約。21伊的嘴滑摘親像奶油，伊的心囥交戰；伊的話柔軟卡贏膏油，其實是出鞘的刀。22著將你的擔卸互耶和華，伊欲扶持你；伊永永無互義人搖泏。23上帝啊，你欲互陷落佇滅無的坑；刣死人行奸詐的，活到中年，獨獨我欲倚靠你。
