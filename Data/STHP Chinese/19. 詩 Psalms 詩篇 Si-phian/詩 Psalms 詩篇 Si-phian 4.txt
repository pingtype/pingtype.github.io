1〔大衛的詩交互樂官；用絲弦(hiân)的樂器。〕顯明我的義的上帝呀，我求叫的時，求你應我！我佇困苦的中間，你曾互我寬闊(khoan-khoah)；今求你憐憫我，來聽我的祈禱！2恁諸個上等人啊，將我的榮光變做凌辱(lêng-jio̍k)欲到底時(tī-sî)？恁意愛空虛，搜尋(chhiau-chhē)無影跡(chiah)，欲到底時？（細拉）3恁著知，耶和華已經分別敬虔(khiân)的人做伊家己的；我求叫耶和華，伊欲聽我。4恁著驚惶，呣通犯罪；佇眠床裡，心著三思，亦著肅靜(siok-chēng)。（細拉）5著獻義的祭，亦著倚靠耶和華。6多多人講：是誰會指示阮甚麼好處？耶和華啊，求你用你的面的光，來照阮。7你互我心內有歡喜，贏過人得著多多五穀及新酒的時。8我欲安然倒啲睏，因為只有耶和華──你互我安穩徛起。
