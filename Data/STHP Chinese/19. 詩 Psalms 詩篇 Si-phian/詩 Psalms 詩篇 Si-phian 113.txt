1恁著謳咾耶和華！耶和華的奴僕啊，恁著謳咾，謳咾耶和華的名！2願耶和華的名受謳咾，對此時到永遠！3對日出到日落的所在，耶和華的名是應該謳咾者！4耶和華過攏總的國；伊的榮光卡高佇諸個天。5是誰親像耶和華──咱的上帝啊？伊坐佇至高的所在者，6伊家己謙卑，觀看天頂地下的代誌。7伊對塵埃舉起喪鄉人，對糞埽堆提拔欠缺的人，8互伊及貴族相及坐，就是及本國的貴族相及坐。9伊互生育的婦仁人料理家，做多多子的老母來歡喜。恁著謳咾耶和華！
