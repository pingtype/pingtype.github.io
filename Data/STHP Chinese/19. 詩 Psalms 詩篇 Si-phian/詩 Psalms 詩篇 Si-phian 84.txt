1〔可拉的後裔的詩，交互樂官。用迦特的樂器。〕萬軍的耶和華啊，你徛起的所在怎樣許通意愛！2的心神戀慕耶和華的殿院到昏去；我的心腸，我的肉體向活的上帝求叫。3萬軍的耶和華──我的王，我的上帝啊，雀鳥仔為著家己尋著一個厝，燕仔為著家己尋著孵子的巢，就是佇你許個祭壇遐。4徛起佇你的厝的彼號人有福氣！欲直直謳咾你。（細拉）5伊的力在佇你，的心意向錫安的大路者，彼號人有福氣！6經過「流目屎」的山谷，互伊變做水泉的所在；閣有秋天的雨的福氣給伊蓋滿。7愈行，氣力愈加添，逐人到錫安朝見上帝。8萬軍的上帝──耶和華啊，求你聽我的祈禱！雅各的上帝啊，求你俯耳孔來聽！（細拉）9做阮的盾牌的上帝啊，你著看，看你受抹油者的面！10佇你的殿院住一日，卡好一千日；寧可佇我的上帝的厝顧門，卡好踮佇歹人的布棚。11因為耶和華──上帝是日頭，是盾牌，耶和華賞賜恩惠及榮光。伊未曾留一項好物無互許個行正直的人。12萬軍的耶和華啊，倚靠你的人有福氣！
