1〔上崎的詩。〕以色列著講：對我細漢的時，沓沓苦楚我。2對我細漢的時，沓沓苦楚我，總是未曾卡贏我。3按犁的人犁我的尻脊骿，犁的溝痕拖真長。4耶和華是公義者；伊有斬斷歹人的索。5見若怨恨錫安者願抵著見誚退後！6願親像厝頂的草，未大欉就枯焦，7割的割無滿把，縖的縖無歸攬。8過路的人亦無講：願耶和華賜恁福氣！阮奉耶和華的名給恁祝福！
