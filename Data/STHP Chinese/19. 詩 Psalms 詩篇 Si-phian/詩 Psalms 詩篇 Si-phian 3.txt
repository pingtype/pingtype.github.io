1〔大衛閃避伊的子押沙龍的時，來做的詩。〕耶和華啊，我的對敵即(chiah)呢多；多多人起來攻擊我。2多多人議論我講：伊無通得著上帝的拯救。（細拉）3總是耶和華──你是我四圍的盾(tîn)牌，是我的榮光，閣是互我的頭攑高者。4我用我的聲求叫耶和華，伊對伊的聖山應我。（細拉）5我倒啲我睏，我精神，因為耶和華攏保護我。6雖然千萬人起來圍纍(lûi)攻擊我，我亦無驚。7耶和華啊，求你起來！我的上帝啊，求你拯救我！因為你搧(siàn)我一切對敵的嘴(phóe)，拍折(chih)歹人的嘴齒。8拯救屬佇耶和華；願你賜福你的百姓。（細拉）
