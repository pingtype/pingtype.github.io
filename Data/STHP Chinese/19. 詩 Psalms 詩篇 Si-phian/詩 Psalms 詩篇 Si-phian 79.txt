1〔亞薩的詩。〕上帝啊，外邦人進入你的產業，拍垃墋你的聖殿，互耶路撒冷變成土堆，2將你的奴僕的身屍交互空中的飛鳥做食物，將你聖的百姓的肉交互地上的野獸，3佇耶路撒冷周圍流的血親像水，亦無人埋葬伊。4阮互阮隔壁國所凌辱，互阮四圍的人冷笑譏刺。5 耶和華啊，你的受氣欲偌久，到永遠嗎？你的受氣欲親像火嗎？6願你將你的受氣傾落佇許個呣識你的外邦，以及許個無求叫你的名的列國。7因為吞食雅各，互伊徛起的所在拋荒。8求你呣通記得阮的祖公的罪，來對阮討；願你的慈悲緊緊臨到阮，因為阮落到極卑微的地位。9救阮的上帝啊，求你因為你的名的榮光幫助阮！因為你的名的緣故救阮，赦免阮的罪。10啥事致到外邦人講「的上帝佇叨落」？願你伸你的奴僕流血的冤，互外邦人知互阮親目看見。11願囚犯的吐氣透到你的面前；願你照你的大權能保存許個擬定著死的人。12主啊，願你將阮隔壁國所凌辱你的凌辱，加添七倍歸佇的身上。13按呢，阮做你的百姓，你的草場的羊者，欲感謝你到永遠；欲謳咾你的名，到萬世代。
