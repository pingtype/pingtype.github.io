1〔上崎仔的詩。〕耶和華啊，我對深淵求叫你！2主啊，求你聽我的聲！願你俯耳孔聽我懇求的聲！3主──耶和華啊，你若究勘(kiù-khàm)罪惡，是誰徛會住？4總是你有赦免的恩，欲互人敬畏你。5我聽候耶和華，我的心神啲聽候；佇伊的話我有向望。6我的心神聽候主，比守更的人，聽候天光卡切，比守更的人，聽候天光卡切。7以色列啊，你著向望耶和華！因為佇耶和華有慈愛，佇伊有豐盛的救贖。8伊的確救贖以色列脫離伊一切的罪惡。
