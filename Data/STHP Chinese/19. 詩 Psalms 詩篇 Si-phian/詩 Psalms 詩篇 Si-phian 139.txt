1〔大衛的詩，交互樂官。〕耶和華啊，你已經鑑察我，識我。2我坐落去，我絔起來，你攏知；你對遠遠知我的念頭。3我行路，我倒佇眠床，你攏詳細知；我一切所行的，你也深知。4耶和華啊，我的嘴所講的話，你無一句呣知。5你佇我的前後圍我，按手佇我的頂面。6此款的知識奇妙，我會測，真高，我會到。7我欲去叨落閃避你的神？我欲走去叨落、閃避你的面？8我若上天，你佇遐；我若睏佇陰間，你亦佇遐。9我若展開清早的翅，飛到海的極頭來徛起，10就若佇遐，你的手亦欲引導我；你的正手亦欲牽我。11我若講：黑暗欲遮蓋我，閣四圍的光欲變做暗暝；12就黑暗亦會遮蓋我，互你無看見，黑暗暝親像日時發光。黑暗及光明，在你看攏是一樣。13因為我的臟腑是你所創造的；我佇老母的腹肚內，你有庇佑我。14我欲感謝你，因為我受造，奇妙通驚；你的所做奇妙，這是我的心深知的。15我佇暗中受造，佇地的真底受聯絡；彼時，我的形體無隱瞞佇你。16我未成形的體質，你的目睭已經看見；所定著的日，猶未有一日，攏記佇你的冊。17上帝啊，你的意思對佇我到即寶貝！彼個數額到即多！18我若欲算伊，比海沙卡多；我睏精神的時，猶原及你相及佇啲。19上帝啊，你的確欲剿滅歹人；所以，恁諸個愛互人流血者，著離開我去！20因為講歹話抵觸你；你的對敵亦濫糝稱你的名。21耶和華啊，怨恨你者，我豈無怨恨嗎？起來攻擊你者，我豈無厭賤嗎？22我盡在怨恨，掠做我的對敵。23上帝啊，求你鑑察我，知我的心思，試驗我，知我的意思，24看我有甚麼歹所行無，導我行永活的路。
