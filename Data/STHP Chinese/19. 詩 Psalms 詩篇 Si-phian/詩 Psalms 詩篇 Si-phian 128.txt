1〔上崎仔的詩。〕見若敬畏耶和華、行佇伊的路者，彼號人有福氣！2你欲食你的手著磨所得著的；你欲享福，事事亨通。3你的某佇你的厝的房內，親像結多多果子的葡萄樹；你的子兒圍纍你的桌，親像橄欖栽。4看啊，敬畏耶和華的人的確欲按呢得著福氣！5耶和華欲對錫安賜福你！你一生欲看見耶路撒冷的福氣！6你欲看見你的子的子！願平安歸佇以色列！
