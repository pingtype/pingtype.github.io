1﹝大衛的詩，交互樂官。用絲弦的樂器，調用第八。〕耶和華啊，呣通佇你的受氣中責備我，亦呣通佇你大受氣中譴責(khiàn-chek)我！2耶和華啊，求你可憐我，因為我衰膦(soe-lám)。耶和華啊，求你醫治我，因為我的骨頭愕愕惙。3我的心大大驚惶。耶和華啊，你欲到底時才救我？4耶和華啊，求你越倒轉救我的生命！為著你的慈愛來救我。5因為，死無的中間無記念你，陰府的中間是誰感謝你？6我因為哼哼孱(haiⁿ-haiⁿ-chhan)來厭倦；我逐暝流目屎淹(im)我的眠床，濕(sip)透我的褥仔(jio̍k-á)。7我因為憂悶目睭拍歹，閣因為我一切的對敵來目睭花。8恁一切做歹的人，著離開我！因為耶和華聽見我啼哭的聲。9耶和華有聽我的懇求；耶和華欲接納我的祈禱。10我的對敵攏欲見誚，大大驚惶；欲退倒轉，忽然見誚。
