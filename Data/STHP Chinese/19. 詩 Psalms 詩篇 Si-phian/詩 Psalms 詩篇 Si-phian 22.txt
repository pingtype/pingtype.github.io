1〔大衛的詩，交互樂官。調用「早起時的鹿母」。〕我的上帝，我的上帝！啥事放離我？啥事離開遠遠無救我？呣聽我喉叫的話？2我的上帝啊，我日時求叫，你無聽我，暝時求叫，我亦無靜靜。3總是你是聖，你是用以色列的謳咾做座位者。4阮的列祖倚靠你；倚靠你，你就拯救。5哀求你，就得著拯救；倚靠你，就不致見誚。6總是我是蟲(thâng-thōa)，呣是人，互人譏刺，互百姓看輕。7凡若看見我的攏恥笑我；譊嘴(ngiauh-chhù)搖頭，講：8著將本身交代耶和華，伊通救伊！耶和華既然歡喜伊，伊通救伊！9總是你是互我出老母的胎者；我佇老母的胸前，你互我倚靠你。10我對胎裡出就交代你；對我出老母的腹肚，你是我的上帝。11呣通離開我遠遠！因為患難迫近，無有幫助我的。12有多多牛牨圍纍我，巴珊勇的牛四面圍困我。13向我開嘴，親像啲擘拆，啲大聲哮的獅。14我親像水傾出；我的骨攏脫輪；我的心親像蠟消溶佇腹內。15我的精力枯焦，親像瓦片坯(hāu-phiaⁿ-phè)；我的舌粘佇我的上(chiūⁿ-kiuⁿ)。你下我佇死地的土粉。16狗的類圍我，歹黨包圍我；鑿(chha̍k)我的手，我的腳。17我的骨頭，我攏會算得；啲看我啲相(siòng)我。18分我的衫，拈鬮(liam-khau)我的衣服。19耶和華啊，求你呣通離開我遠遠！我的氣力啊，求你緊緊來幫助我！20求你救我的神魂脫離刀劍，救我的生命脫離狗的類的勢力，21救我脫離獅的嘴；你已經聽我，互我脫離野牛的角。22我欲報揚你的名佇我的兄弟，我欲謳咾你佇會中。23恁驚畏耶和華者著謳咾伊！雅各的後裔攏著榮光伊！以色列的後裔攏著敬畏伊！24因為伊無看輕，亦無厭賤困苦人的困苦，亦無對伊掩面；伊求叫伊的時，伊就聽伊。25我佇大聚會的中間所謳咾者是對你來；我欲佇驚畏伊的人的面前謝我的願。26謙卑的人欲得著食飽；尋耶和華的人欲謳咾伊。願恁的心活到永遠！27地的極頭攏欲數念，來歸順耶和華；列邦的萬族攏欲敬拜佇你的面前。28因為國是耶和華的；伊是萬國的主宰。29地上一切好漢的人欲飲食來敬拜；見若歸土的人──會保全生命者──攏欲仆拜佇伊的面前。30有後裔欲服事伊；主的代誌欲傳佇後代。31欲來亦欲傳伊的公義互得欲出世的百姓，知此個事是伊做的。
