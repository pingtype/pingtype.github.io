1〔耶和華的奴僕大衛的詩，交互樂官。當耶和華救伊脫離一切的對敵及掃羅的手的日，伊對耶和華唸此個詩的話。講：〕耶和華，我的氣力啊！我疼你！2耶和華是我的山巖(soaⁿ-giâm)，我的山寨(soaⁿ-chē)，我的救主，我的上帝，我的石磐，我欲倚靠伊。伊是我的盾牌，是救我的角，是我的高台(koâiⁿ-tâi.)。3我欲求叫應該謳咾的耶和華；我就得著救脫離我的對敵。4死無的索纏我，匪類的大水互我驚，5陰間的索圍困我，死無的羅網臨到我。6我佇苦難中祈求耶和華，對我的上帝求叫。伊對伊的殿內聽我的聲；我佇伊的面前所求的入佇伊的耳孔。7因為伊受氣，地就搖閣泏；山的地基亦振動(tín-tāng)搖泏。8對伊的鼻孔淐出煙；對伊的嘴內發出火，土炭對按呢。9伊互天垂落(sûi-lo̍h)低，本身臨到，伊的腳下黑暗暗。10伊騎兵啲飛；伊用風的翅緊緊飛。11伊用黑暗做匿身的所在，做帳房來圍伊就是水的黑暗、空中的密雲。12因為伊頭前的光，就伊的密雲行過去有雹及的土炭。13耶和華佇天裡起雷；至高者出伊的聲有雹及的土炭。14伊射出伊的箭，互對敵四散；發出多多閃爁，互擾亂。15耶和華啊，你的責備一下發，你的鼻孔的氣一下出，水底就出現，大地的根基亦露現。16伊對頂面伸手搝(khiú)我，牽我出大水的中間。17伊救我脫離我猛的對敵以及許個怨恨我的人，因為比我卡強。18我抵著災難的日，來攻擊我；總是耶和華是我所倚靠者。19伊亦導我到開闊的所在；伊救我，因為伊歡喜我。20耶和華照我的義報答我，照我手的清氣報賞我。21因為我遵守耶和華的道路，未曾做歹離開我的上帝。22伊的法律攏佇我的面前；伊的禮儀我未曾棄拺。23我佇伊的面前做完全；我亦保守家己離開我的罪惡。24所以，耶和華報賞我是照我的義，亦是照我佇伊的目睭前我手的清氣。25慈愛的人，你用慈愛款待伊；完全的人，你用完全款待伊。26清氣的人，你用清氣款待伊；乖僻的人，你用彎曲款待伊。27因為困苦的百姓，你欲救伊；自高的目睭，你欲互伊回落去。28因為你欲點我的燈；耶和華──我的上帝欲照光我的暗。29因為我倚靠你衝入軍隊，倚靠我的上帝跳過牆。30論到上帝，伊的路是完全；耶和華的話是過鍛煉的。見若倚靠伊者，伊就做的盾牌。31因為耶和華以外，是誰是上帝？阮的上帝以外，是誰是石磐？32就是彼個用氣力縖我的腰、互我的路完全的上帝。33伊互我的腳親像鹿母的腳，閣安置我佇我高的所在。34伊教示我的手交戰，致到我的手骨會開銅的弓。35你用你救恩的盾牌互我；你用正手扶持我；你的溫和互我做大。36你互我所踏的地開闊；我的腳未曾踏趨(ta̍h-chhū)。37我欲追我的對敵，亦欲趇著；猶未滅無的代先，我無欲倒轉。38我欲拍殄殄(thiám-thiám)，致到起來；欲倒佇我的腳下。39因為你曾用氣力縖我的腰，互我交戰；你互許個起來攻擊我者攏降服佇我的下面。40你亦互我的對敵越轉身逃走，互我會剿滅許個怨恨我的人。41求叫，亦無人救；就求叫耶和華，伊亦無應。42我搥(tûi)到碎碎，親像風吹的土粉，傾出，親像街路的土糜。43你救我脫離百姓的相爭，你設立我做列邦的頭；我本然呣識的百姓欲服事我。44一下聽見我的名就欲順趁我；異邦的人欲投降我。45異邦人欲衰退，驚惶愕愕惙出的營寨。46耶和華是活者。願我的石磐得著謳咾；願救我的上帝得著升高。47此個上帝，就是彼個給我伸冤、互眾百姓降服佇我的下面的，48伊救我脫離我的對敵，你將我舉起，卡高許個起來攻擊我的；你救我脫離強暴的人。49耶和華啊，因為按呢我欲佇列邦中感謝你，唱歌謳咾你的名。50耶和華賞賜極大的救恩，互伊所設立的王，施出慈愛互伊受抹油者，就是互大衛及伊的後裔，直到永遠。
