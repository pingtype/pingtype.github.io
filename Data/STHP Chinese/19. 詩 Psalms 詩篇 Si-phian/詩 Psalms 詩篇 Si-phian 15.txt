1〔大衛的詩。〕耶和華啊，是誰會寄腳佇你的布棚？是誰會徛起佇你的聖山？2就是所行正直、所做公義、心內講誠實的人。3伊無用舌加誣人，無歹款待朋友，人誹謗厝邊，伊無四界謠。4伊的目睭看輕匪類，尊重敬畏耶和華的人。伊咒誓，雖莽家己剋虧亦無變換。5伊銀借人無為著利息，無受賄賂來害無罪者。行此號事的人永永無搖泏。
