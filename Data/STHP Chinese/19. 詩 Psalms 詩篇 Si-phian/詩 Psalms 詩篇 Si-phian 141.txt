1〔大衛的詩。〕耶和華啊，我曾求叫你，求你緊緊臨到我！我求叫你的時，願你俯耳孔聽我的聲！2願我的祈禱親像香排佇你的面前！願我的攑起手，親像下昏時的祭祀！3耶和華啊，求你顧守我的嘴，把守我嘴唇的門！4求你無互我的心偏向邪惡，致到我及作孽(chok-gia̍t)的人同行歹代；亦無互我食的好物。5義人拍我，我算做仁慈；伊責備我，我算做頭殼頂抹油；我的頭殼無欲越閃。當行歹的時，我猶原欲祈禱。6的審判官受落山崁；欲聽我的話，因為這話是甜。7阮的骨頭四散佇墓邊，親像人作田、犁開彼個土。8主──耶和華啊，我的目睭向你；我倚靠你，求你呣通放拺我的神魂無依倚！9求你保護我脫離為著我張的活罩，及行歹的人的圈套！10願歹人陷落佇的羅網，總是我得著脫離。
