1大衛的詩，交互樂官。用歕的樂器。〕耶和華啊，求你俯耳孔聽我的話，鑑察我的心思！2我的王我的上帝啊，求你俯落聽我求叫的聲！因為我向你祈禱。3耶和華啊，早起時你會聽我的聲；早起時我欲對你排列我的心意，續欲瞭望！4因為你呣是歡喜罪惡的上帝，歹者得通及你同徛起。5驕傲的人會徛佇你的面前；做歹的人，攏是你所怨恨。6講白賊者，你欲滅；愛刣人及奸詭(kan-kúi)者，攏是耶和華所厭惡。7 論到我，我欲憑你豐盛的慈愛入你的厝；我欲存敬畏你的心向你的聖殿來敬拜。8耶和華啊，求你因為我的對敵，憑你的公義導我，互你的路佇我的面前正直。9因為，的嘴無老實；的心惡毒滿滿；的嚨喉(nâ-aû)是開開的墓；用舌諂媚(thiám-mī)人。10上帝啊，求你定的罪！互對家己的計謀跋倒；的罪過真多，願你將趕出，因為背叛你。11見若倚靠你者，願歡喜，願永永歡喜出聲，因為你庇佑；閣願許個疼惜你的名的人攏踮佇你來歡喜。12因為你欲賜福互義人；耶和華啊，你欲用恩惠親像盾牌四面圍伊。
