1以色列出埃及，雅各家離開言語相通的百姓；2彼時，猶大做伊的聖所，以色列做伊的邦國。3大海看見就逃走；約但河亦流倒轉。4大山趒跳(tiô-thiàu)，親像羊牨(káng)細(sòe)山趒跳(tiô-thiàu)，親像羊仔子。5大海啊，你為啥代誌逃走？約但啊，你為啥代誌流倒轉？6大山啊，你怎樣趒跳，親像羊牨(káng)？細山啊，你怎樣趒跳，親像羊仔子？7地啊，你見著主的面，見著雅各的上帝的面，就著愕愕惙。8伊互石磐變做水池，互(tēng)石變做水泉。
