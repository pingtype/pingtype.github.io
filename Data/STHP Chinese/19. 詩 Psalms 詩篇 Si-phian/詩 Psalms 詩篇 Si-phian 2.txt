1列邦啥事喧嘩(soan-hoa)？眾百姓啥事計謀空空的事？2世上的君王徛起來，掌權柄者相及議論，欲抵敵耶和華也抵敵伊的受抹油者，3講：咱著掇斷(chhoah-tūg)的捆縛，擲(hiat-ka̍k)的索。4坐佇天頂者欲笑；主欲藐視(biáu-sī)。5彼時，伊欲佇伊的受氣中來對伊講，佇伊的大受氣來互驚，6主講：我已經設立我的王，佇錫安──我的聖山。7我欲傳聖旨。耶和華曾給我講：你是我的子，我今仔日生你。8你求我，我就將列邦互你做基業，將地的極頭互你做產業。9你欲用鐵枴拍破；欲摃碎親像燒磁(sio-hûi)人的磁器。10今恁列王著有智慧！恁世上的審判官著受警戒！11著用敬畏來服事耶和華，著用驚惶來歡喜。12著用嘴唚聖子，驚了伊受氣，恁就滅無佇路中，因為伊的受氣欲緊緊發出。凡若倚靠伊者，攏是有福氣的人。
