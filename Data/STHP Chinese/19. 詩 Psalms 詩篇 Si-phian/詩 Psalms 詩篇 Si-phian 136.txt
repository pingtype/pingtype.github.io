1恁著感謝耶和華，因為伊是好；因為伊的慈愛永遠佇啲。2恁著感謝諸個上帝的上帝，因為伊的慈愛永遠佇啲。3恁著感謝萬主的主，因為伊的慈愛永遠佇啲。4感謝彼個家己行大奇事的，因為伊的慈愛永遠佇啲。5感謝彼個用智慧創造天的，因為伊的慈愛永遠佇啲。6感謝彼個舖地佇水的頂面的，因為伊的慈愛永遠佇啲。7感謝彼個創造大的光體的，因為伊的慈愛永遠佇啲。8就是日頭來管日時，因為伊的慈愛永遠佇啲。9月及星管暝時，因為伊的慈愛永遠佇啲。10感謝彼個拍死埃及人的大子的，因為伊的慈愛永遠佇啲。11導以色列人對中間出來的，因為伊的慈愛永遠佇啲。12用大權能的手及伸出來的手骨，因為伊的慈愛永遠佇啲。13感謝彼個分開紅海的，因為伊的慈愛永遠佇啲。14也導以色列對彼個中間經過的，因為伊的慈愛永遠佇啲。15將法老及伊的軍兵佇紅海的，因為伊的慈愛永遠佇啲。16感謝彼個導伊的百姓行佇曠野的，因為伊的慈愛永遠佇啲。17感謝彼個拍死大君王的，因為伊的慈愛永遠佇啲。18刣死有名聲的王的，因為伊的慈愛永遠佇啲。19刣死亞摩利王西宏，因為伊的慈愛永遠佇啲；20閣刣死巴珊王噩，因為伊的慈愛永遠佇啲。21將的地賞賜做業，因為伊的慈愛永遠佇啲；22就是賞賜伊的奴僕以色列做業，因為伊的慈愛永遠佇啲。23伊數念咱佇卑微的位，因為伊的慈愛永遠佇啲。24拯救咱脫離咱的對敵，因為伊的慈愛永遠佇啲。25拯救咱脫離咱的對敵，因為伊的慈愛永遠佇啲。26恁著感謝天頂的上帝，因為伊的慈愛永遠佇啲。
