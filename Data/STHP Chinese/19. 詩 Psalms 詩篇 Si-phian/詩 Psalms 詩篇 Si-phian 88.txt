1〔可拉後裔的詩歌，就是以斯拉人希幔教示的詩，交互樂官。調用麻哈拉利暗俄。〕耶和華──救我的上帝啊，我日暝佇你的面前求叫。2願我的祈禱到你的面前；求你俯耳孔聽我祈求！3因為我的心滿滿患難；我的生命近佇陰間。4我算及落穴的人同列，也親像無得著幫助的人。5我受擲佇死人中，親像受刣的人倒佇墓內。是你無閣記得的，對你的手隔斷(keh-tn̄g).6你下我佇極深的穴，佇黑暗的地方，佇深淵。7你的受氣重重壓我；你用你一切的海湧苦楚窘迫我。（細拉）8及我相識的人你互離開我遠遠，互厭惡我；我受關禁，得出來。9我的目睭因為困苦拍歹。耶和華啊，我日日求叫你，我向你攑手。10你豈欲行奇事互死人看嗎？總無陰魂猶會起來謳咾你啊？（細拉）11豈會佇墓內講起你的慈愛嗎？豈會佇滅無的中間講起你的信實嗎？12佇黑暗的所在豈會知你的奇事嗎？佇記得代誌的地方豈會知你的公義嗎？13耶和華啊，我有祈求你；佇早起時我的祈禱欲透到你的面前。14耶和華啊，你啥事棄拺我？啥事掩你的面呣看我？15我對少年受苦，險險死；我受著你的驚惶，致到心紛亂。16你的大受氣淹密我；你用驚惶除滅我。17諸個通日親像水圍我，一齊來圍困我。18你將我的良朋密友隔開遠遠，互我所相識的人入佇黑暗的所在。
