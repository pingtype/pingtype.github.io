1你著佇少年的日，記念創造你的主，就是患難的日猶未到，也你所講，我無通佇伊快樂，許個年猶未近的時。2佇日、及光、及月、及星未變做黑暗，以及雨過身雲未閣來的代先，3當彼日顧厝的愕愕惙，有力的人酥腰，挨磨者因為少就息，對窗仔看出去的攏黑暗；4(thàng)街路的門關啲，挨磨的聲細細，鳥仔一下哮，人就起來，唱歌的查某囝仔也攏降低。5見著高就驚，佇路中也有所驚畏，杏樹開花，草蜢做重擔，慾心攏無去；因為人歸佇伊永遠的厝，哀哭的人往來佇街路。6當銀鍊仔會斷，金碗會破，佇水泉邊的水瓶會損害，枷轆會歹佇井頂，7塵埃歸土來返本，靈魂歸佇互伊來的上帝的代先，著紀念創造你的主。8傳道者講：「空虛的空虛，凡事攏是空虛。」9閣因為傳道者有智慧，伊猶原教示百姓知識；也靜靜想，查考，閣照次序排列多多箴言。10傳道者專心尋通歡喜的話，是照正直寫的誠實話。11智慧的人的話親像茦；會長的話親像釘住的釘，攏是對一個牧者所賜的。12我的子啊，猶有一層，你著受勸戒；著冊多，無窮盡；讀冊多，身軀會厭倦。13諸個事攏已經聽了啦，結尾就是：敬畏上帝，謹慎守伊的誡命，這就是人齊備的本分。14因為見所做的，及一切隱密的事，無論是好是歹，上帝攏欲審判。
