1以利戶閣續接講：2你閣容允我霎仔久，我就欲指示你，因為猶有話欲為著上帝來講。3我欲對遠遠取我的智識，用義歸互創造我者。4因為我的話實在無白賊；有智識齊備者及你佇啲。5看啊，上帝大權能，攏無藐視人；伊的心思能力真大。6伊無保護歹人的生命，是互苦難者得著公平。7伊的目睭無離開義人，互及君王相及坐位到永遠，就得著升高。8若互鎖鍊縛啲，互苦難的索著，9伊就指示知的所做，以及所犯的重罪。10伊也開的耳孔來受教示，吩咐越轉來離開罪惡。11若聽趁來服事，就欲亨通過日，歷年安樂。12若呣聽趁，就欲互刀劍刣，戇戇(gōng-gōng)來死。13許個心無敬虔的人積聚受氣；伊捆縛的時，也無哮救；14伊欲佇少年的時死，的生命喪失親像歹囝仔一樣。15伊用困苦來救困苦的人，用暴虐(pō-gio̍k)來開的耳孔。16伊引導你出危急，入佇寬闊無狹窄的地；排佇你的桌頂的是有油膩滿滿的。17你充滿歹人的擬議；就擬議及判斷欲掠你。18呣通容允受氣激動你，致到你侮慢；也呣通因為贖回的價錢大來行偏。19你的錢財，抑是你一切的勢力，豈有效驗，互你無抵著患難嗎？20莫得欣慕彼個暗暝，就是百姓佇的所在抵著除滅的時。21你著謹慎，呣通意向罪惡，因為你揀此個贏過苦難。22看啊，上帝用伊的能力來行大事；是誰做教師親像伊啊？23是誰會定著伊的路？是誰會講：你有行不義？24你著記得謳咾伊所行的做大，就是人所唱歌的。25人攏看見伊，人對遠遠看見伊。26看啊，上帝至大，咱呣識伊；伊的年的額算得。27因為伊吸引一滴一滴的水，就對伊的濕氣變成雨；28就是天所落的，來沃眾人。29是誰會明白雲怎樣展開，及伊行宮哮(khū-khū-háu)的聲？30看啊，伊發出伊的光佇彼頂面；伊閣遮蓋海的底。31因為伊用諸個審判百姓，閣賞賜豐盛的米糧。32伊用電光遮手，命令伊拍著對敵。33伊的聲是表明伊，也用所欲起的大風雨指示精牲。
