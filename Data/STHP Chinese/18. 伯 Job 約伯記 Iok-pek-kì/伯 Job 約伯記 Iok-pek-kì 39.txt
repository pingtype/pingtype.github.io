1山裡的山羊底時生，你知嗎？鹿母生子，你看出嗎？2掛胿(kūi)底時夠月，你會算嗎？底時生，你會曉得嗎？3屈身(khut-sin)生子，放出的勞苦。4的子漸漸肥博，佇山野長大；出去就無閣倒轉來。5是誰放野驢出去自由？是誰解山驢的索？6我用曠野做伊的厝，用鹹的地做伊徛起的所在，7伊恥笑城內的喧嘩(soan-hoa)，趕精牲的啲喝(hoah)，伊也呣聽。8遍山是伊的草場；伊也尋逐樣青翠的物。9野牛豈肯服事你？抑是歇佇你的槽邊？10你會用索縛野牛佇犁溝嗎？伊欲隨你耙山谷嗎？11豈通因為伊力大就倚靠伊？豈通用你的工交代伊嗎？12你豈通信靠伊帶你的種子倒來；閣收拾你的五穀場嗎？13鴕鳥(tô-chiáu)的翅歡喜啲搧(ia̍t)；總是伊的翅及毛有慈愛無？14因為伊放拺伊的卵佇地裡，互伊佇土沙得著燒烙(sio-lō)；15無想著腳會(lap)著，野獸會踏著。16伊無可憐伊的子，親像呣是伊的；伊的著磨空空，伊也無掛慮，17因為上帝互伊無智慧，也無互伊有靈竅。18伊挺身高高的時，就藐視馬及騎馬者。19馬的力是你互伊嗎？你用會(chhàng)起來的鬃(chang)(moa)伊的頷頸嗎？20你互伊趒跳親像草蜢嗎？伊展威滂滂哮真通驚。21伊佇山谷中用蹄耙土，家己歡喜伊的力；伊出去迎接兵器。22伊藐視通驚的事也無懔(lún)，也無因為刀劍來越倒轉。23箭袋及光爁爁(kng-nà-nà)的槍，以及手鏢(chhiú-pio)佇伊的身上鏗鏗哮(khiang-khiang-háu)有聲。24伊發性及大受氣將土吞落去；一下聽見哨角的聲就呣定定徛啲。25見若哨角鳴(tân)，伊就講啊哈；伊對遠遠鼻見交戰，及軍長親像雷的聲以及喝喊(hoah-hiàm)的聲。26鴟鴞(boa̍h-hio̍h)啲飛，展開伊的翅向南去，豈是靠你的智慧嗎？27鷹鳥淐高佇高的所在作巢，是趁你的命令嗎？28伊踮佇石坪，徛起佇山尖及堅固的所在，29對遐尋食物，目睭金金看遠遠。30伊的子吸血(suhhuih)；受刣的佇叨落，伊也佇遐。
