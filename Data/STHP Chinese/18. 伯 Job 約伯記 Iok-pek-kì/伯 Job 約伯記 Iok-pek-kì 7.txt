1人佇世間豈呣是勞苦的時期嗎？伊的日子豈呣是親像倩工人的日子嗎？2親像奴僕切切欣慕日落的影，親像倩工人向望工錢；3我也按呢一定經過多多空虛的月，閣有厭倦的暝給我定著。4我倒啲( tó-teh)的時就講：甚麼時通起來，暝到許長？我翻來翻去，直直到天光。5我歸身軀攏是蟲及歸塊的土；我的皮膚收嘴就閣出膿。6我的日子比梭(so)卡緊，直直過去無所向望。7著記得我活命，若喘一個氣；我的目睭閣看見好景。8看我的人，伊的目睭欲無閣看見我；你的目睭欲相我，總是我無佇啲。9雲消散就過去；按呢，人落陰間也閣起來。10伊無閣到來家己的家；本所在也無閣認得伊。11所以我無欲約束我的嘴；我的神憂苦，我欲按呢講出；我的心苦痛，我欲按呢分訴( hun-sò͘)。12我豈是大海，抑是蛟龍嗎？你竟然設一個監視我的啊？13我若講：我的眠床欲安慰我，我的床舖欲解我的憂悶，14你就用眠夢互我驚，用異象互我懔(lún)，15致到我愛摧死，愛死無，卡贏剩諸個骨。16我厭恨生命，呣愛永遠活啲。願你出在我，因為我的日子攏是空虛。17人是甚麼，致到你掠伊做大，致到你將伊掛佇心裡？18致到你逐早起鑑察伊，時刻試驗伊？19你欲到底時才越轉無看我，寬我霎仔久，互我吞涎唧(thun-nōa-cheh)？20鑑察人的啊，我若有罪，礙著你甚麼？你啥事用我做你箭靶，致到我看家己做重擔？21你啥事呣赦免我的過失，除去我的罪過？因為我今欲倒佇塵埃；你欲致意尋我，總是我已經無佇啲。
