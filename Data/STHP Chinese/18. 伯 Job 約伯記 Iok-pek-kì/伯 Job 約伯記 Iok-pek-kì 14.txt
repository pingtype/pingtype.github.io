1對婦仁人所生的人，日子短少，有多多煩惱；2伊出親像花，續謝去，伊走去親像影，也無停啲。3親像此號的人，你豈開你的目睭看伊啊？閣導我受你的審判？4是誰會互清氣的對無清氣的出來？無一個會！5伊的日子既然受限定，伊的月的數額在佇你，你也設伊的界限，互伊會過，6就求你目睭越轉無看伊，互伊會安得，親像倩工人做完伊的工。7因為樹若剉起來，猶久有向望閣發芛；軟的枝發無息；8雖然伊的根佇地裡真老，伊的欉也死佇土裡，9到得著水潤澤就會閣發芛(hoat-íⁿ)，也親像栽種的物發枝。10總是人死就倒直直；氣一下斷，人佇叨落？11海中的水欲絕斷，河水欲消無乾去。12人也是按呢，倒落去閣起來，到天無去，也精神。長長睏叫醒。13願你囥我佇陰間，收我佇隱密的所在，聽候你的受氣息；給我定著日期，來紀念我。14人死會復活嗎？我就吞愞我勞苦的日，聽候我替換的日到。15你一下叫，我就應你；你會欣慕你的手所做的。16總是今你算我的腳步，豈無鑑察我的罪過嗎？17我的過失互你封佇袋仔內，我的罪過你縛住住。18山崩就散散去；石頭徙離伊的本位。19水會磨了石頭，大水會冲無地上的土；你也按呢絕人的向望。20你永遠卡贏伊，伊就過去；你變換伊的面貌，來差伊去。21伊的子兒得著榮光，伊呣知，抵著降低，伊也呣知。22獨獨伊的肉身家己啲痛疼，伊的神魂家己啲憂悶。
