1總是現今，比我卡少年的人恥(thí)笑我；彼號人的老父，我本看，卡輸我羊群的狗。2的壯年已經衰退，的手的力及我甚麼(sím-mi̍h)干涉(kan-sia̍p)？3因為欠缺及枵餓，身體消瘦，佇荒廢冷靜的黑暗中喫乾土，4佇草埔中間挽(bán)藜葍(lê-hok)的菜，金雀花的根做的食物，5對人的中間受趕出；人喝親像喝賊。6續著踮佇山谷的深坑，佇地穴及石洞的內面；7佇樹林內親像驢哮，佇莿帕腳(chhì-phè-kha)啲伸勻(chhun-ûn)。8是戇人的子兒，是下賤人的子兒；受鞭拍，趕出境外。9今諸個人掠我做的歌曲(koa-khek)，做的話柄(ōe-pìⁿ)。10厭惡我，離開我遠遠，見著我的面就呸涎(phùi-nōa)。11因為伊放量伊的索來苦楚我，就佇我的面前無家己約束。12卑賤的種類佇我的正旁起來，拺開我的腳，造陷害的路來攻擊我。13毀壞我的路，加添我的患難，就是無得著幫助的人。14親像對闊大的破隙來，佇毀壞的中間直直翱(kō)來。15驚惶的事越轉到佇我，趕逐我的榮光親像風；我的福祿親像雲過去。16今我的心神佇我的內面極失志；患難的日給我擒住住( khîⁿ-tiâu-tiâu)。17暝時，我的骨受刺鑿(chha̍k)節(lut-chat)，痛疼喫我無息。18因為此個大的力，我的衣服呣成樣，親像衫的頷頸領給我束緊緊。19伊我佇土糜，我就親像土粉及火灰。20我求叫你，你呣應我；我徛起來，你干單啲看。21你變殘忍來款待我，閣用你的手的大力窘迫我，22舉起我佇風的頂面，互我騎伊，閣消滅我佇真透的風。23因為我知你欲互我到死無，到彼間為著攏總有活命者所定著的厝。24人跋倒的時豈無伸手？抵著災禍豈無因為按呢喝救？25人抵著患難，我豈無為著伊啼哭？人喪鄉，我的心豈無為著伊憂悶？26我向望得著福氣，災禍就到；我聽候光明，黑暗就來。27我的心腸滾絞無息；苦難的日臨到我。28我無日光就啼哭行去；我徛佇會中啲喉叫求幫助。29我及山狗做兄弟，及鴕鳥做同伴。30我的皮膚黑就翏落去，我的骨頭因為熱受燒。31所以，我的琴變做悲哀的音；我的簫變做啼哭者的聲。
