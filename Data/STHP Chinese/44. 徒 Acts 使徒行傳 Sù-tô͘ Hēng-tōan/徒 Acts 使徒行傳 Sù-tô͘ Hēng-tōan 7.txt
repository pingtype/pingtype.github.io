1祭司頭就講：「諸個事是按呢嗎？」司提反講：「列位父兄請聽！2咱的祖亞伯拉罕猶佇米所波大米未徛起哈蘭的時，榮光的上帝對伊顯現，3給伊講：『離開你的地方及宗族，到我所欲指示你的地方。』4彼時伊就出迦勒底人的地方，徛起佇哈蘭。伊的老父死了後，上帝對遐給伊徙到此所在就是恁今所徛起的。5佇遮並無產業互伊，連徛腳的所在也無；彼時伊猶未有子。若是上帝應允欲用此所在互伊做業續到伊的後裔。6總是上帝有按呢講：『伊的後裔啲欲出外佇異邦，人欲用做奴才，歹款待四百年久。』7上帝閣講：『做奴才所服事的國，我欲審判伊。後來欲出來，服事我佇此位。』8閣用割禮的約互伊。對按呢伊生以撒，第八日給伊行割禮。以撒生雅各；雅各生咱十二個祖。9「列祖怨妒約瑟，賣伊去埃及；若是上帝及伊佇啲，10救伊脫離攏總的苦難，互伊佇埃及王法老的面前得著恩典及智慧。法老就立伊總理埃及國及伊的全家。11抵著埃及、迦南遍地飢荒，大艱苦，咱的列祖尋無米糧。12雅各聽見埃及有五穀，就頭一擺差咱的列祖去。13到第二擺約瑟互兄弟識伊，約瑟的族法老續得著知。14約瑟就差人搬請老父雅各及全族七十五人來。15雅各就落去埃及，伊及咱的列祖死佇遐；16運棺到示劍，埋葬佇亞伯拉罕用銀對哈抹的子孫所買佇示劍的墓地。17「到上帝對亞伯拉罕用咒誓所應允的彼個期已經近，百姓就生湠興旺佇埃及，18到別個王呣識約瑟的起來管理埃及。19伊謀害咱的族，歹款待咱的祖，命令著棄拺的嬰仔，互活。20彼時，摩西出世，非常的清秀，養飼佇老父的家三月日。21受棄拺的時，法老的查某子拾去，養飼做家己的子。22摩西學習埃及人攏總的學問，講話行代誌攏有才能。23「將近四十歲，想欲去看伊的兄弟以色列的子孫；24看見一人受冤枉，就保護伊，替受屈的人伸冤，拍埃及人。25拍算兄弟會曉悟上帝用伊的手救；若是曉悟。26隔日，抵當啲相拍，愛互，就講：『恁是兄弟，啥事相欺負？』27彼個欺負厝邊的人拒絕伊，講：『是誰設立你做官府做審判司來治理阮啊？28你愛欲害死我，親像昨日害死彼個埃及人嗎？』29摩西因為此句話就走，出外佇米甸的地方；佇遐生二個子。30「過四十年，佇西奈山的曠野，莿帕火焰的中間，有天使對伊顯現。31摩西看了，奇怪所看見的，抵仔近倚欲認真看，就有主的聲講：32『我就是你的列祖的上帝，就是亞伯拉罕、以撒、雅各的上帝。』摩西愕愕惙，呣敢認真看。33主給伊講：『你的鞋著褪起來，因為你所徛的位是聖地。34我的百姓佇埃及，我實在看見困苦，亦聽見吐氣，就降臨來救。今你來！我欲差你去埃及。』35此個摩西就是拒絕的講『是誰設立你做官府做審判司啊？』此個人，上帝託莿帕來對伊所顯現的天使，差伊做官府、做救贖的。36此個人導出，行奇事神蹟佇埃及、紅海，及曠野四十年久。37此個人就是彼個給以色列子孫講的摩西，講『上帝欲對恁兄弟的中間為著恁逞(théng)生一個先知親像我』38此個人就是彼個佇曠野裡的會中及佇西奈山，對伊講話的天使，以及列祖相及佇啲的，伊亦得著活的詔命傳互咱。39咱的列祖呣愛順趁伊，反轉拒絕伊，心倒轉佇埃及，40給亞倫講：『你著給阮造神明，做頭導阮；因為此個導阮出埃及的摩西，呣知伊怎樣。』41彼時，就造牛仔，閣獻祭佇彼個像，歡喜家己的手所做的。42上帝就越輪轉(oat-lìn-tng)，出在服事天象，親像先知的冊所記載講：以色列家啊，恁佇曠野歷過四十年，豈曾用牲禮祭物獻互我嗎？43恁扛摩洛的布棚及理番神的星，就是恁所造來拜的像。我欲遷徙恁佇巴比倫外。44「咱列祖佇曠野，有證據的會幕，親像對摩西講的吩咐著照所看見的款式來造伊。45後來上帝趕逐外邦人，佇咱的祖的面前，咱的祖及約書亞既然承接此個會幕，就帶伊入去t佇彼個地方，直到大衛的時。46伊得著恩典佇上帝的面前，愛欲給雅各的上帝尋一個徛起的位；47獨獨所羅門才給伊起厝。48總是至高者無佇人的手所起的，親像先知講：49主講，天是我的座位，地是我的腳踏椅；恁欲給我起甚麼號的厝？抑是我安息的所在佇叨落啊？50諸個一切豈呣是我的手所創造的嗎？51「恁的頷頸硬、心及耳未受割禮的人，常常悖逆聖神！恁的祖按呢，恁也按呢。52先知中叨落一個無互恁的祖窘逐伊啊？許個讖語義者啲欲到的人，也害死；今此個義的恁曾送交，來害死伊。53對天使來設的律法，恁受著，也無守伊。」54聽見諸個話，心內盡在受氣，向伊咬牙切齒。55獨獨司提反互聖神充滿，注目看天，看見上帝的榮光，耶穌徛佇上帝的大旁，56就講：「看啊！我看見天開，人子徛佇上帝的大旁。」57 大聲喉叫，掩耳孔，同心挨夾(oe-khoeh)伊，58趕伊出城，用石頭擲伊。做干證的人將的衫下佇少年人名叫掃羅的腳前。59用石頭擲司提反，司提反求講：「主耶穌啊，接納我的神！」60閣跪落去大聲叫講：「主啊！莫得用此個罪歸佇！」講息，就睏。掃羅也歡喜伊死。
