1佇安提阿佇教會中，有先知及教師幾若人，就是巴拿巴及稱做尼結的西面、古利奈人路求，及分封的人君希律同培養的馬念，以及掃羅。2 服事主、禁食的時，聖神講：「著給我分派巴拿巴、掃羅，來成我召去擔當的工。」3對按呢禁食祈禱，用手按，就差去。4已經奉聖神所差，落去西流基，對遐搭船去居比路。5佇撒拉米，傳上帝的道理佇猶太人諸個會堂，亦有約翰做的幫手。6行過通海嶼，到帕弗，抵著一個行邪術、做假先知的猶太人，名巴耶穌。7彼人常常及總督士求保羅相及。總督是聰明的人，伊召巴拿巴、掃羅來，愛聽上帝的道理。8獨獨彼個行邪術的以呂馬（伊的名翻譯就是行邪術的）抵敵二人，愛引誘總督互伊無信。9若是掃羅亦名保羅，互聖神充滿，注目看伊，講：10「嗐啊！你充滿眾項詭譎及奸惡的，魔鬼的子，眾項義的對敵，你混亂主諸個正路猶呣息嗎？11今你看，主的手佇你的身上，你欲睛暝，暫時看見日。」伊的目睭連鞭煙暈(ian-üg)黑暗，四界求人牽伊。12總督看見所做的事，就信，大奇怪主的教示。13保羅及同伴對帕弗開船，到旁非利亞的別加，約翰離開，倒去耶路撒冷。14就對別加行，過去到彼西底的安提阿，當安息日入會堂坐啲。15律法及先知的冊讀明白，許個管會堂的，差人就近，講：「兄弟啊，恁若有苦勸百姓的話，請講。」16保羅起來徛，搖手，講：「列位以色列人及敬畏上帝的，請聽。17此個以色列百姓的上帝揀咱的列祖，當百姓出外佇埃及地的時給升高，攑起手導出遐；18閣佇曠野吞愞寬容，約略四十年久。19已經滅迦南地七族的人，就將彼個土地分互做業；20約略有四百五十年，諸個代誌了後，用士師互，到佇先知撒母耳。21以後百姓求一個王，上帝就將便雅憫支派的人基士的子掃羅互，歷過四十年久。22已經廢伊，就舉大衛做的王，干證伊講：『我得著耶西的子大衛，伊是合我的心，凡事欲遵趁我的旨意。』23對此人的後裔，上帝照所應允的，給以色列人立一個救主，就是耶穌。24當伊未出頭的時，約翰代先用反悔的洗禮宣傳佇以色列的眾百姓。25約翰啲欲盡伊的路站的時講：『恁拍算我是是誰？我呣是基督；有路尾我來的，我解伊的鞋帶亦堪得。』26「兄弟啊，亞伯拉罕的後裔及恁中間敬畏上帝的人，此個拯救的道已經傳到佇咱啦。27因為徛起佇耶路撒冷的人及的官府，呣識伊，亦呣識逐個安息日所讀先知的話，才擬定伊，抵抵是應驗諸個話；28雖然查伊無死罪，猶久求彼拉多刣伊；29凡若所記載指伊的話已經應驗，就對柴裡收伊落來，下佇墓內。30獨獨上帝對死人中互伊復活。31伊多多日互許個對加利利及伊上耶路撒冷的人看見，今有對百姓做伊的干證。32 閣阮報恁好消息，就是早所應允列祖的，33今上帝有給咱的子孫應驗伊，因為伊有互耶穌復活。亦親像詩篇第二篇記載講：你就是我的子，我今仔日生你。34論到伊互伊對死人中復活，無閣歸佇朽爛，有按呢講：我欲用大衛聖、閣實在的恩惠互你。35閣別篇亦有講：你無欲互你的聖者抵著朽爛。36「因為大衛佇伊的世代遵趁上帝的旨意，就去睏，及伊的列祖相及下啲，來抵著朽爛；37獨獨上帝所互伊復活的，無抵著朽爛。38兄弟啊，按呢恁著知；對此人才有赦罪的道理傳互恁。39恁靠摩西的律法，所得著稱做義的事，見若靠此人，就一切得著稱做義。40所以，著謹慎，驚了先知的話到佇恁。41伊的話講：藐視的人啊，恁著看，來卬愕，來滅無；因為當恁的時日，我行一項事，就是雖然有人給恁講，恁也呣信的。」42出去的時，有人求佇後個安息日用諸個話閣給講。43會眾已經四散，猶太人及入的教敬虔的人，多多隨保羅、巴拿巴。及講話，勸長長佇上帝的恩。44後安息日，通城的人差不多攏聚集，來聽上帝的道理。45若是猶太人看見人許多，就滿心怨妒，辯駁保羅所講的，續謗瀆。46保羅、巴拿巴好膽講：「上帝的道理代先對恁講是應該；若是恁已經棄拺伊，擬斷家己堪得受著永活，今阮諸個欲轉向外邦人啦。47因為主曾按呢命令阮講：我已經設立你做外邦的光，互你做拯救的到佇地極。」48外邦人聽了，就歡喜，謳咾上帝的道理；凡若受定著欲得著永活的人攏信。49對按呢主的道理遍傳佇彼個地方。50獨獨猶太人催迫敬虔、尊貴的婦仁人及城內的頭人，生事窘迫保羅、巴拿巴，將趕出境外。51若是對眾人拂(põan)去腳的土粉，就去以哥念，52學生滿心歡喜，閣互聖神充滿。
