1此霎了後，保羅離開雅典，到哥林多。2抵著一個猶太人，名亞居拉，出世佇本都；及伊的某百基拉，抵仔對意大利來，因為克勞丟命令猶太人攏離開羅馬。保羅就就近。3因為同工藝，就及相及合啲做。的工藝就是做布棚。4逐個安息日，保羅佇會堂辯論，苦勸猶太人及希利尼人。5西拉、提摩太對馬其頓落來的時，保羅就為著道理不止迫切，對猶太人干證耶穌是基督6對敵伊來謗瀆的時，保羅就拂(põa)衫，對i：「恁的血歸佇恁，無我的關係。今了後，我欲就近外邦人啦。」7就離開去，入一人的厝；彼人名提多猶士都，是敬拜上帝的人，伊的厝佇會堂的隔壁。8管會堂的人名革利司布及全家信主，哥林多人亦多多聽見，信來受洗禮。9暝時，主佇異象中對保羅講：「莫得驚，著講，呣通靜靜，10因為我及你佇啲，無人欲攻擊來害你，因為我有多多百姓佇此個城。」11保羅住遐一年閣六月日，佇中間將上帝的道理來教示人。12迦流做亞該亞總督的時，猶太人同心攻擊保羅，拖伊到公座前，13講：「此個人勸人拜上帝無照律法。」14保羅抵抵欲開嘴，迦流給猶太人講：「猶太人啊！設使是甚麼不義奸惡的事，照理我著容允恁。15總是辯論言語、名字，及恁的律法，恁去家己料理！我呣愛審判諸個」；16就趕離開公座前。17眾人掠管會堂的所提尼，佇公座前拍伊。諸個代誌迦流攏無掠做要緊。18保羅猶幾若日，就離別諸個兄弟，搭船欲去敘利亞；百基拉、亞居拉相及去。佇堅革哩剪頭毛，有下願的緣故。19到以弗所，保羅就留住遐，家己入會堂及猶太人辯論。20請伊加住幾日，無允，21就離別，講：「上帝若准，我欲倒轉來就近恁」；就開船離開以弗所。22到該撒利亞，就上去請安教會，才落去安提阿。23住遐幾日，閣起身，照次序經過加拉太、弗呂家的地方，堅固眾學生。24有一個猶太人，名亞波羅，到以弗所。伊出世佇亞歷山大，是有學問，佇聖經亦不止會。25伊曾學習主的路，熱心將耶穌的事詳細講來教示人；只有知約翰的洗禮若定。26伊佇會堂好膽來講；百基拉、亞居拉聽見，就導伊來，對伊排列上帝的路卡詳細。27亞波羅愛去亞該亞的時，兄弟勸勉伊，閣寄批請學生接納伊。伊已經到，就對恩典來大大幫助許個信徒，28因為伊佇眾人的面前出力辯倒猶太人，引聖經指明耶穌是基督。
