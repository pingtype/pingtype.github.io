1先知哈巴谷的祈禱，用「詩祈謳樂」調。2耶和華啊，我聽見你的消息就驚惶。耶和華啊，求你佇諸個年的中間，閣興起你的所做，佇諸個年的中間顯現；佇受氣的時記得憐憫。3上帝對提幔來；聖者對巴蘭山到。（細拉）伊的榮光遮蓋諸個天；伊的名聲充滿地。4伊的燦爛親像光；對伊的手有出光線，佇遐伊的能力囥啲。5佇伊的頭前有瘟疫流行；佇伊的後面有熱症發出。6伊徛啲，就量大地，伊觀看，趕散列邦。永遠佇啲的山裂開；久長的山嶺崩陷(pang-hām)；伊的所行對早以來是按呢。7我看見古珊的布棚抵著患難，米甸地的帳簾(tiùⁿ-li)栗栗惙。8和華啊，你騎你的馬，坐佇你拯救的車，豈是無歡喜諸個江、受氣諸個河、痛恨洋海嗎？9你的弓攏露出，對諸個支派所咒誓的攏是真實的話。（細拉）你用江河分開大地。10山嶺看見你，就驚惶；大水透風經過，深淵出伊的聲，大湧淐(chyhèng)高。11因為你的箭射出光，你的槍的光炎炎閃，日及月停止佇伊的位處。12你受氣來遍行地上，你大受氣拍列國，親像拍五穀。13你出來欲救你的百姓，拯救你的受抹油者，歹人家中的頭目你拍碎伊，露現伊的根基，到盡頭。（細拉）14你用伊家己的槍鑿透伊戰士的頭；來親像捲螺風，欲趕散我。所歡喜者是暗靜吞食喪鄉人。15你騎馬踏佇海裡，就是踏夯湧(giâ-éng)的大水。16我聽見我的心腸攪絞(kiau-ká)，為著彼個聲，我的嘴唇喀喀抖(khe̍h-khe̍h-tiō)，骨骸朽壞；我佇我的所在愕愕惙。我只有恬恬聽候災難的日到，侵犯境內的百姓上來。17雖然無花果樹無發樣，葡萄樹無結果子，橄欖樹也無收成，田園無出五穀，（tiâu）無半隻羊，（tiâu）內也無牛；18我猶久欲因為耶和華來歡喜，因為救我的上帝來快樂。19主耶和華是我的氣力；伊互我的腳親像鹿母，閣互我行佇我高的所在。20此個歌交互樂官，用我絲弦的樂器來唱。
