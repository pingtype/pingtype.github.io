1撒母耳提一瓶油倒佇掃羅的頭殼，給伊唚，講：「這豈呣是耶和華抹你做伊的業的頭人嗎？2今仔日你離開我了後，佇便雅憫交界的泄撒，近拉結的墓，欲抵著二人。欲給你講：『你去尋許個驢母已經尋著。今你的老父無啲掛慮驢，是啲煩惱你，講：我為著我的子欲怎樣啊？』3你欲對遐去，到他泊的橡樹遐，欲有三人抵著你，是欲去伯特利到上帝遐：一個帶三隻山羊仔，一個帶三個餅，一個帶一皮袋的酒。4欲問你平安，用二個餅互你，你就對的手接來。5此霎了後你欲到上帝的山，佇遐有非利士人防守的兵。你到城的時，欲抵著一陣先知對高的所在落來，佇的頭前有瑟(sek)，有鈴瓏鼓(lin-long-kó͘)、有笛仔(ta̍t-á)、有琴(khîm)，攏講先知話。6耶和華的神欲大大臨到你，你也欲及in講先知話；你欲變做新的人。7諸個兆頭臨到你，你著趁機會來做，因為上帝及你佇啲。8你著代先我落去吉甲，我也欲落去你遐獻燒祭及謝恩祭。你著聽候七日，聽候我到你遐，指示你著行的事。」9伊越轉身欲離開撒母耳，上帝換新伊的心。當彼日諸個兆頭攏應驗。10已經到彼個山，有一陣先知人抵著伊，上帝的神大大臨到掃羅，伊就佇中間講先知話。11平素識伊的人，看伊佇先知中啲講先知話，就相及講：「基士的子抵著按呢是怎樣？掃羅也列佇先知中嗎？」12彼所在有一人應講：「許個人的老父是是誰啊？」對按呢有一句俗語講：「掃羅也列佇先知中嗎？」13掃羅講先知話明白，就上去高的所在。14掃羅的叔問掃羅及伊的奴僕講：「恁去叨落？」應講：「去尋驢母。尋伊無，就去撒母耳遐。」15掃羅的叔講：「請你給我講，撒母耳給恁講甚麼。」16掃羅給伊的叔講：「伊明明給阮講驢母已經尋著啦。」論到撒母耳所講國的事，伊無給伊講。17撒母耳招集百姓到米斯巴耶和華遐，18給以色列人講：「耶和華──以色列的上帝按呢講：『我導以色列出埃及，救恁脫離埃及人的手，也脫離攏總許個制壓恁國的手。』19總是恁今仔日有棄拺恁的上帝，就是本身救恁脫離一切患難艱苦的，恁也對伊講：『著設立王管理阮。』今恁著照恁的支派，恁的宗族來徛佇耶和華的面前。」20對按呢，撒母耳互以色列眾支派近前來，就取著便雅憫的支派；21閣互便雅憫支派照的宗族近前來，就取著瑪特利族，對彼中間閣取著基士的子掃羅。人尋伊也尋著，22所以就閣問耶和華講：「彼人有來遮抑未？」耶和華講：「伊匿佇雜物(cha̍p-mi̍h)的中間。」23就走去對遐導伊出來。伊徛佇百姓的中間，比眾百姓卡高一個頭殼。24撒母耳給眾百姓講：「耶和華所揀的人，佇百姓中無一個會比得伊，恁看見嗎？」眾百姓就大聲叫講：「願王萬歲！」25撒母耳將國法對百姓講明，閣記佇冊裡，下佇耶和華的面前，然後撒母耳四散眾人，逐個倒去的家。26掃羅也倒去基比亞到伊的家，有一陣人互上帝感動伊的心的隨伊去。27許個匪類講：「此人豈會救咱啊？」就藐視掃羅，無送伊禮物；總是掃羅靜靜。
