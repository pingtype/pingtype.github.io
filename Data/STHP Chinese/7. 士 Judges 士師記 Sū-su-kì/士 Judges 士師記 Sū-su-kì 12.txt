1以法蓮人聚集，到北方，對耶弗他講：「你過去及亞捫人交戰，啥事無叫阮及你去啊？阮欲用火燒你及你的厝。」2耶弗他對in講：「我及我的百姓及亞捫人大計較；我招恁來，恁竟然無救我脫離的手。3我看見恁無來救我，我就拼命進前去攻擊亞捫人，耶和華將交佇我的手。恁今仔日啥事來我遮欲及我交戰啊？」4耶弗他就聚集基列的眾人，及以法蓮人交戰。基列人拍死以法蓮人，因為講：「恁基列人佇以法蓮、瑪拿西的中間，是以法蓮逃走的人。」5基列人佇以法蓮人的頭前，把守(pé-siú)約但的渡口(tō͘-kháu)。以法蓮逃走的若講：「請互阮過去。」基列人就問伊講：「你是以法蓮人抑呣是？」6伊若講：「呣是」，就給伊講：「你講『示播列』。」伊講做『西播列』，因為的音講正。in就掠伊，刣佇約但的渡口。彼時以法蓮人受刣的四萬二千人。7耶弗他做以色列的士師六年。基列人耶弗他死，埋葬佇基列的一個城。8耶弗他了後，有伯利恆人以比讚做以色列的士師。9伊有三十個子，閣三十個查某子；嫁佇外口。也對外口給伊的子娶三十個媳婦。伊做以色列的士師七年。10以比讚死，埋葬佇伯利恆。11伊了後，有西布倫人以倫做以色列的士師，伊做以色列的士師十年。12西布倫人以倫死，埋葬佇西布倫地的亞雅崙。13伊了後，有比拉頓人希列的子押頓做以色列的士師。14伊有四十個子，三十個孫，騎七十隻驢仔。伊做以色列的士師八年。15比拉頓人希列的子押頓死，埋葬佇以法蓮地的比拉頓，佇亞瑪力人的山地。
