1參孫落去亭拿，佇亭拿看見一個查某囝仔，就是非利士人的查某子。2參孫上去給伊老父老母講：「我佇亭拿看見一個查某囝仔，是非利士人的查某子，願恁給我娶伊來做某。」3伊的老父伊的老母給伊講：「佇你兄弟中的查某囝仔，抑是佇咱百姓中，豈無一個查某囝仔，致到你去佇無受割禮的非利士人中娶某啊？」參孫給伊的老父講：「願你給我娶伊，因為伊是我合意的。」4總是伊的老父伊的老母呣知此個事是出佇耶和華，因為伊尋機會攻擊非利士。彼時，非利士人管轄(koán-hat)以色列。5參孫及伊的父母落去亭拿，到亭拿的葡萄園，抵當有一隻獅仔肫(sai-á-thûn)哮(háu)來倚伊。6耶和華的神大大臨到參孫，伊的手無家私，也拆裂伊，親像拆裂山羊仔一樣。伊也無給伊的父母講伊所行的事。7伊落去及查某囝仔講話，伊是參孫所合意的；8閣有許久，倒轉欲來娶伊，越對路邊欲看死的獅，看見有一巢(chi̍t-siū)蜂及蜜佇獅的身屍(sin-si)內，9手提蜜去行，愈(ná)行愈食；到伊的父母遐，就互，也食；總是無給伊講此個蜜是對獅的身屍提來的。10伊的老父落去到查某囝仔遐。參孫佇遐設筵席，因為平素少年人攏有此號的風俗。11看見參孫，就導三十個伴來陪伊。12參孫給講：「我今欲出一個猜互(chhai)恁，恁佇筵席的七日內，若會猜出意思來給我講，我就欲互恁三十領的幼苧衫，三十套的外衫；13恁若會給我講，恁就著互我三十領的幼苧衫，三十套的外衫。」講：「請出你的猜互阮聽。」14伊就給講：對食的出食物；對強的出甜。三日久猜出。15到第七日，給參孫的某講：「你著漏(làu)你的丈夫，互伊用猜的意思給阮講，免得阮用火燒你及你的老父的厝。恁請阮來，是欲搶阮抑呣是？」16參孫的某啼哭佇伊的面前講：「你是怨恨我，呣是疼我，因為你出猜互我本國的人，也無給我講明。」伊應伊講：「連我的老父老母都無給伊講，豈通給你講嗎？」17佇筵席的七日內，伊啼哭佇伊的丈夫的面前，到第七日就給伊講，因為伊迫伊真殄(chin-thiám)，伊的某就給伊本國的人講。18到第七日，日猶未落的代先，城內的百姓給參孫講：有甚麼比蜜卡甜啊？有甚麼比獅卡強啊？參孫給in講：恁若呣是用我的牛種仔犁田，我的猜(chhai)就猜出。19耶和華的神大大臨到參孫，伊就落去到亞實基倫，刣死中間三十人，搶，將許個衫互猜著的人。參孫大受氣，就上去老父的家。20參孫的某就嫁互伊的陪伴，就是參孫用做伊的朋友的。
