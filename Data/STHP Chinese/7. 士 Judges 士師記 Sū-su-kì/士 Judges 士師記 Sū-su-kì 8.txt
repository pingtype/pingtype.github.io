1以法蓮人對基甸講：「你去及米甸人交戰，無叫阮及你去，啥事按呢款待阮啊？」就及伊大大計較。2基甸對講：「我所行的豈會比得恁嗎？以法蓮拾葡萄屑豈無卡贏亞比以謝挽(bán)葡萄嗎？3上帝已經將米甸的首領俄立、西伊伯交佇恁的手；我所行的豈會比得恁嗎？」伊講諸個話，的受氣就消。4基甸及隨伊的三百人到約但過渡，雖然厭倦，猶久啲追趇。5基甸對疏割人講：「請你將餅供給跟隨我的百姓，因為厭倦；我也啲趇米甸二個王西巴及撒慕拿。」6疏割許個首領應講：「西巴及撒慕拿的手已經佇你的手，阮才著用餅互你的軍隊啊？」7基甸講：「耶和華將西巴及撒慕拿交佇我的手了後，我就欲用曠野的茦(chhì)及莿仔(chhì-á )拍傷恁的肉。」8伊對遐上去毗努伊勒，也對按呢講；毗努伊勒人應伊也及疏割人所應的相同。9伊對毗努伊勒的人講：「我平安倒來的時，我欲拆此個台。」10彼時西巴及撒慕拿，以及跟隨伊的軍隊攏佇加各，約略有一萬五千人，就是東方全軍所剩的；因為已經死十二萬人攏是攑刀的。11基甸就對羅巴及約比哈東旁，對徛起布棚者的路上去，拍贏的軍隊，因為的軍隊安然。12西巴及撒慕拿逃走；基甸追趇，掠著米甸二個王西巴及撒慕拿，互全軍驚走。13約阿施的子基甸對希列斯的山坪對戰陣(chiàn-tīn)倒來，14掠疏割一個少年人，問伊，伊就寫疏割許個首領及長老共七十七人互伊。15基甸到疏割，對許個人講：「恁前為著西巴及撒慕拿謔俗(gio̍h-sio̍h)我講：『西巴及撒慕拿的手已經佇你的手，阮才著用餅互你厭倦的人啊？』今恁來看。」16就掠城內的長老，用曠野的莿及莿仔來教督疏割人；17閣拆毗努伊勒的台，刣死彼個城內的人。18就問西巴及撒慕拿講：「恁佇他泊山所刣的人甚麼款？」應講：「親像你，逐人攏有王的子的容貌(iông-māu)。」19伊講：「是我像母的兄弟，我指耶和華的永活來講，恁前若留的生命，我今就無刣恁。」20就對伊的大子益帖講：「起來刣。」總是少年人無拔刀(pu̍ih-to)，因為伊猶少年，就驚。21西巴及撒慕拿講：「你家己起來刣阮！因為人怎樣，氣力也是按呢。」基甸就起來，刣死西巴及撒慕拿，取駱駝頷頸的妝飾款式親像月眉。22以色列人對基甸講：「你已經救阮脫離米甸人的手，願你及你的子你的孫管理阮。」23基甸講：「我無欲管理恁，我的子也無欲管理恁，獨獨耶和華欲做恁的王。」24基甸閣對講：「我有一項求恁：請恁逐人將所搶的耳環互我。」（因為對敵是以實瑪利的人，才有此號金的耳環。）25講：「阮甘願互你。」就舒(chhu)一領(chi̍t-niá)外衫，逐人將所搶的耳環佇彼頂面。26基甸所討的金耳環(hī-khoân)重一千七百舍客勒的金仔。此個以外閣有月眉(ge̍h-bâi)的妝飾、耳墜(hī-tūi)，及紫色的衣服，米甸王所有的，及駱駝頷頸的鍊仔。27基甸用此個製造一個以弗得，下佇伊的本城俄弗拉。後來以色列人攏去遐行邪淫拜伊；這是做害基甸及伊全家的羅網(lô-bāng)。28按呢，米甸屈服佇以色列人，會閣攑起頭殼。基甸的日，彼個地方太平四十年。29約阿施的子耶路巴力倒去家己的厝徛起。30基甸有七十個親生子，因為伊有娶多多個某。31佇示劍伊的細姨也給伊生一個子。伊就給伊號名叫亞比米勒。32約阿施的子基甸，年老歲多就死，埋葬佇亞比以謝族俄弗拉，佇伊的老父約阿施的墓。33基甸死了後，以色列人越轉去行淫，隨諸個巴力用巴力比利土做的上帝。34以色列人無記念耶和華──的上帝，就是救脫離四圍的對敵的手的，35也無好款待耶路巴力，就是基甸的家照伊所行佇以色列的恩惠。
