1以色列的大子流便；伊本是大子，因為伊拍垃墋伊的老父的眠床，所以大子的名份就歸佇以色列的子約瑟的後裔。獨獨世系無照大子的例來算。2因為猶大贏過伊攏總的兄弟，君王也是對伊出；總是大子的名份歸佇約瑟。3以色列的大子流便的子哈諾、法路、希斯倫、迦米。4約珥的子示瑪雅；示瑪雅的子歌革；歌革的子示每；5示每的子米迦；米迦的子利亞雅；利亞雅的子巴力；6巴力的子備拉。此個備拉做流便支派的首領，互亞述王提革拉毗尼色掠去。7伊的兄弟照宗族，照世系的族譜做族長的是耶利、撒迦利雅、比拉。8比拉是亞撒的子；亞撒是示瑪的子；示瑪是約珥的子；約珥所徛起的地方就是亞羅珥到尼波及巴力冕，9閣對東續到伯拉河此旁的曠野，因為佇基列的地的精牲真多。10掃羅的時，及夏甲人交戰，夏甲人死佇的手下，就佇基列東勢的全地，徛起佇的布棚。11迦得的子孫佇流便的對面徛起，佇巴珊的地，到佇撒迦。12中間做族長的約珥，有做副族長的沙番，閣有雅乃及徛起佇巴珊的沙法。13宗族的兄弟米加勒、米書蘭、示巴、約賴、雅干、細亞、希伯，共七人。14諸個攏是亞比孩的子。亞比孩是戶利的子；戶利是耶羅亞的子；耶羅亞是基列的子；基列是米迦勒的子；米迦勒是耶示篩的子；耶示篩是耶哈多的子；耶哈多是布斯的子。15閣有古尼的孫、押比疊的子亞希。諸個攏是做族長的。16徛起佇基列及巴珊及伊的鄉里，以及沙崙的郊野，直到四圍的交界。17諸個人佇猶大王約坦的時，及以色列王耶羅波安的時，攏記佇的世系的族譜。18流便人、迦得人，及瑪拿西半支派的人，會涫(kōaⁿ)盾牌抬刀、開弓射箭、出征相刣的勇士，共有四萬四千七百六十人。19及夏甲人、伊突人、拿非施人、羅答人交戰。20得著幫助，，夏甲人跟隨的人攏交佇的手；因為佇戰陣的中間求叫上帝，因為倚靠上帝，伊就聽。21搶掠夏甲人的精牲，有駱駝五萬隻，羊二十五萬隻，驢二千隻；閣有人十萬。22對敵死的真多，因為此個交戰是對上帝。就住佇對敵的地，到受掠的時。23瑪拿西半支派的人徛起佇彼個所在。對巴珊續到巴力黑們、示尼珥及黑門山。24 的族長就是以弗、以示、以列、亞斯列、耶利米、何達威雅、雅疊，攏是大權能的勇士，有名聲的人，也是做族長的。25得罪列祖的上帝，趁彼所在的百姓的上帝行邪淫；諸個百姓就是上帝佇的面前所除滅的。26所以，以色列的上帝激動亞述王普勒及亞述王提革拉毗尼色的心，伊將流便人、迦得人、瑪拿西半支派的人，掠到哈臘、哈博、哈拉及歌散的河，到今仔日。
