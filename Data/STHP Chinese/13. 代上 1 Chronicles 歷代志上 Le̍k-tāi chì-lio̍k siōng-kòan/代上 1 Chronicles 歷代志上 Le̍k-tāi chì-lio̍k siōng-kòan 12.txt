1大衛因為驚基士的子掃羅，守啲呣敢出去的時，有諸個勇士來到洗革拉尋伊，幫助伊交戰。2(gâu)開弓，會用倒手正手石頭射箭，攏是便雅憫人掃羅的同族。3頭一個是亞希以謝，閣有約阿施，攏是基比亞人示瑪的子。閣有耶設及毗力是亞斯瑪威的子，閣有比拉迦，及亞拿突人耶戶，4基遍人以實買雅（佇三十人中是勇士，也啲管彼三十人），閣有耶利米、雅哈悉、約哈難，及基得拉人約撒拔，5伊利烏賽、耶利摩、比亞利雅、示瑪利雅、哈律弗人示法提雅，6可拉人以利加拿、耶西亞、亞薩列、約以謝、雅朔班，7基多人耶羅罕的子猶拉及西巴第雅。8迦得支派有幾若人到曠野的衛所歸倚大衛，攏是勇士戰士，會出陣夯屏牌攑槍。的面親像獅的面，(gâu)走親像山裡的鹿。9頭一個以設，第二俄巴底雅，第三以利押，10第四彌施瑪拿，第五耶利米，11第六亞太，第七以利業，12第八約哈難，第九以利薩巴，13第十耶利米，第十一末巴奈。14諸個攏是迦得人也攏是軍長，上的會抵當一百人，上會者會抵當一千人。15正月，約但河水漲滿雙旁岸的時，過河，互一切踮佇山谷的人走東走西。16閣有便雅憫猶大人來到衛所尋大衛。17大衛出去迎接，對講：「恁若是為著平安來幫助我，我及恁的心就相契合；總是恁若欲將我無罪的人賣佇對敵的手，願咱列祖的上帝鑑察責罰。」18彼時上帝的神臨到諸個將的頭人亞瑪撒，伊就講：大衛啊，阮是歸佇你者！耶西的子啊，阮是幫助你者！願你平平安安，願幫助你者也得著平安！因為你的上帝幫助你。大衛就收留，設立做軍長。19大衛從前及非利士出陣，欲攻擊掃羅的時，有瑪拿西支派幾若人來歸倚伊，總是到尾無幫助；因為非利士的頭人有議論，著互伊倒去，講：「伊的確歸伊的主人掃羅，致到咱的頭殼危險。」20彼時大衛去洗革拉，有瑪拿西人的千總押拿、約撒拔、耶疊、米迦勒、約撒拔、以利戶、洗勒太攏來歸倚伊。21諸個人幫助大衛攻擊土匪；攏是大氣力的勇士，閣做軍長。22彼時日日有人歸倚大衛，欲幫助伊，就成做大軍隊，親像上帝的軍隊一樣。23備辦交戰的軍隊到希伯崙見大衛，欲照耶和華的話移徙掃羅的國位互大衛。的數額記佇下面：24猶大支派，夯(giâ)屏牌(pîn-pâi)攑槍備辦交戰的有六千八百人。25西緬的支派，會出陣的勇士有七千一百人。26利未支派四千六百人。27耶何耶大是亞倫的家的首領，隨伊者有三千七百人。28閣有少年人撒督是大勇士，及伊本家的族長二十二人。29便雅憫的支派，就是掃羅的同族三千人，因為到彼時此族大半猶久擁護掃羅的家。30以法蓮支派的大勇士，佇本族出名者有二萬連八百人。31瑪拿西半支派，記名者共一萬八千，攏來設立大衛做王。32以薩迦支派，有智識、識時勢，知以色列所著行者的頭人有二百；的兄弟攏趁的命令。33西布倫有會出陣者，攏交戰會用逐樣的軍器者，有五萬人，會排隊伍，無二樣心。34屬拿弗他利者，有一千個軍長；夯屏牌、攑槍來隨者有三萬七千人。35但的支派，會排陣的二萬八千六百人。36屬亞設的，會出軍排陣的有四萬人。37約但河的東旁流便人、迦得人、瑪拿西半支派的人，攑逐樣的軍器來交戰的有十二萬人。38諸個戰士攏會排隊伍，誠實心到希伯崙，欲設立大衛做以色列全國的王。以色列其餘的人也同一樣的心欲設立大衛做王。39踮遐三日久，及大衛相及踮也飲也食，因為的兄弟給備辦便便。40倚近的人直到以薩迦、西布倫、拿弗他利的人將驢、駱駝、騾、牛，載麵粉食物，及無花果餅、葡萄干、酒、油來遐，也有帶牛羊攏真多，因為佇以色列中有大歡喜。
