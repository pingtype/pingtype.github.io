1烏西亞的孫、約坦的子、猶大王亞哈斯坐位的時，亞蘭王利汛及以色列王利瑪利的子比加上來攻擊耶路撒冷，總是攻破。2有人給大衛的家講：「亞蘭及以法蓮已經會盟。」王的心及百姓的心攏搖動，親像樹林內的樹互風吹振動一樣。3耶和華對以賽亞講：「今你及你的子施亞雅述出去，到頂的池的水溝口，佇漂布師傅的田的大路，迎接亞哈斯，4對伊講：『你著謹慎安靜，莫得因為此二支出煙的火把頭，就是亞蘭的利汛及利瑪利的子，烈的受氣，來驚惶失膽。5因為亞蘭及以法蓮，及利瑪利的子，設歹的計謀害你，6講：咱著上來去攻擊猶大，擾亂伊，攻破伊，佇伊的中間設立他比勒的子做王。7主耶和華講：此個計謀建立，亦成。8因為大馬色做亞蘭的頭；利汛做大馬色的頭。（佇六十五年來，以法蓮的確破壞，致到成做國。）9閣撒瑪利亞做以法蓮的頭；利瑪利的子做撒瑪利亞的頭。設使恁呣信，就的確會徛在。』」10耶和華閣吩咐亞哈斯講：11「你著對耶和華──你的上帝求一個兆頭：通求伊佇深淵，抑是極高的天。」12亞哈斯講：「我呣求；亦呣試耶和華。」13以賽亞講：「大衛的家啊，恁著聽！恁互人為難豈算做小可事，亦欲互我的上帝為難嗎？14因為按呢，主本身欲互恁一個兆頭，看啊，有在室女欲懷孕生子，給伊號名叫以馬內利。15到伊會曉得放拺歹揀好的時，伊才欲食奶油及蜜。16因為佇此個囝仔猶未曉得放拺歹揀好的代先，你所驚的彼二個王的地欲抵著放拺。17耶和華欲互患難的日臨到你及你的百姓，以及你老父的家，對以法蓮離開猶大以來，未曾有此號的日就是亞述王來。18「彼時，耶和華欲出口號，招埃及江河的源頭的蝴蠅以及亞述地的蜂；19攏欲飛來，歇佇拋荒的山谷、石縫，及一切的莿帕，及一切的草場。20「彼時，主欲用對河外雇倩的剃頭刀，就是亞述王，來剃的頭及腳的毛，亦欲一盡髡(khun)的嘴鬚。21「彼時，一人欲飼一隻牛母，二隻綿羊母；22因為出奶多，伊欲食奶油，佇境內所剩的人攏欲食奶油及蜜。23「前，凡若栽一千欉的葡萄樹、值一千銀，到彼時欲生莿帕及蒺藜。24人上去遐，著帶弓箭，因為遍地滿滿莿帕及蒺藜。25所有用鋤頭掘的山地，你因為驚茦帕及蒺藜，呣敢上去遐；不過做放牛的所在，做羊踏的位。」
