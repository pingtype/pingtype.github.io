1亞摩斯的子以賽亞，所看見論巴比倫的默示。2恁著佇光裸裸(khō-khō)的山竪(khiā)大旗，對出聲拽(ia̍t)手，互入貴族的門。3我吩咐我所揀出來的人；我已經為著我的受氣，來召我的勇士──就是許個品嗙自高的人。4山裡有多多人的聲，親像大陣的百姓。有多多國的百姓聚集嘩嘩哮的聲；這是萬軍的耶和華點齊軍隊，欲交戰。5對遠的所在來，對天邊來，就是耶和華及行伊的受氣的家私欲毀滅此個全地。6恁著哀哭，因為耶和華的日子近啦！親像毀滅對全能者來。7所以，攏總的手欲軟落去；眾人的心欲消溶。8欲驚惶；痛疼艱苦欲擒(khîⁿ)著。攪絞(kiau-ká)，親像欲生子的婦仁人，大家卬愕相看，面親像火焰的面。9看啊，耶和華的日臨到，欲有殘忍、痛恨、大受氣，互此個地拋荒，對彼中間除滅有罪的人。10天頂的眾星列宿攏無發出光；日頭抵仔出就變黑暗；月亦無發出伊的光。11我欲因為邪惡刑罰世界，因為罪孽刑罰歹人，互驕傲的人的濫糝息去，壓制強暴的人的自高。12我欲互人比好金卡少，互人比俄斐的金卡少。13所以，我欲互天振動，互地搖泏，離開伊的本位，就是佇萬軍的耶和華的痛恨及伊大受氣的日。14欲親像受追趕的鹿，親像無人聚集的羊，逐人倒去本族，逐人逃走到本所在。15見若互伊抵著的欲受鑿(chha̍k-thàng)；見若互伊掠著的欲互刀刣死。16的嬰仔欲佇的目前互人摔死；的厝欲互人搶奪；的某欲互人凌辱。17我欲激動米太人來攻擊。無對重銀，亦無愛揲(tih)金。18的弓欲拍死伊的少年人，無憐憫婦仁人的胎孕，的目睭也無可憐囝仔。19巴比倫平素做列國的榮光，做迦勒底人驕傲的妝飾，欲親像所多瑪、蛾摩拉互上帝所毀壞。20伊的內面的確永永無人住，代代無人徛起。亞拉伯人無佇遐搭布棚；顧羊的人亦無互羊群倒佇遐。21只有曠野的走獸倒佇遐；噤噤哮的獸滿厝間。駝鳥踮佇遐；野山羊佇遐跳舞。22豺狼欲哮佇伊的營盤；山狗欲哮佇伊宴樂的宮殿；伊的時近啦；伊的日子無久長。
