1我的奴僕雅各，我所揀的以色列啊，今你著聽。2造成你，閣對胎裡造就你，亦欲幫助你的耶和華按呢講：我的奴僕雅各，我所揀的耶書崙啊，呣免驚！3因為我欲將水傾互嘴乾的人，將河水灌沃乾地。我欲將我的神降落佇你的後裔，將我的福氣降落佇你的子孫。4欲發生佇草中，親像溪邊的柳樹。5此個欲講：我是屬耶和華者；彼個欲用雅各的名家己稱；閣此個欲親手寫：歸佇耶和華者，亦欲用以色列的名家己稱。6耶和華──以色列的王，救贖的主──萬軍的耶和華按呢講：我是起頭者，我是路尾者；我以外無有上帝。7對我設立古早的百姓的時，是誰會親像我叫伊，講明伊，給我排列啊？互將未來的事及欲成的代誌講明。8恁呣免懔(lún)，亦呣免驚。我豈呣是對古早就講明指示你嗎？閣恁是我的干證！我以外，豈有上帝嗎？實在無有石磐，我呣識有別個！9製造雕刻的偶像者一盡空虛；所歡喜的攏無利益；的干證無看見，亦呣知，致到見誚。10是誰製造神佛，鑄造無利益的偶像？11看啊，伊的同伴攏欲見誚。工匠不過是人，出在聚會，出在徛啲，攏欲驚惶，相及見誚。12鐵匠造斧頭用火炭鍛煉，用鎚拍伊，用伊有力的手來搥伊；致到枵無力，無飲水來厭倦。13木匠牽繩線，用筆畫伊，用利刀刻伊，用圓尺畫模，仿人的形，做親像人的媠，踮佇厝內。14伊剉柏香樹，閣取栗樹及橡樹，佇樹林內揀定著一欉。伊栽種松樹，得著雨沃大欉。15此號樹，人用來燃(hiâⁿ)火；用伊來烘燒，閣燒伊來煏(pek)餅，亦閣妝神佛來跪拜，刻偶像來磕頭拜。16用一份燒佇火裡，用一份煮肉來食，煏肉來食飽。家己烘燒講：「啊哈，我烘燒啦，我見著火啦。」17伊用剩的妝一身神佛，就是雕刻的偶像。伊仆落拜伊，祈禱伊講：「求你救我，因為你是我的上帝。」18呣知，亦想；因為伊糊(kô)的目睭，互看見，塞密(that-bat)的心，互明白。19無人曉悟，無智識，無聰明，會曉講：「我曾提一份佇火裡燒，佇伊火炭頂煏餅；燒肉來食。此個剩的，我豈通做可惡的物嗎？我豈通對柴頭磕拜嗎？」20伊用火灰做食物，伊的心昏迷，互伊差謬(chha-biū)，伊會家己救，亦會講：「我的正手內豈呣是有白賊嗎？」21雅各啊，以色列啊，因為你是我的奴僕，著記得諸個事。以色列啊，你是我的奴僕，我造就你的確無記得你。22我擦滅你的過失，親像密雲消散；我擦滅你的罪惡，親像薄雲無去。你著歸向我，因為我救贖你。23諸個天啊，應該著唱歌，因為耶和華已經做成伊。地的深的所在啊，應該出歡喜的聲；諸個山應該出聲唱歌；樹林及其中所有的樹攏著按呢！因為耶和華有救贖雅各，亦欲佇以色列得著榮光。24對胎裡造就你者，救贖你的耶和華按呢講：我──耶和華是造成萬物者，是家己展開諸個天、開闊大地者的。是誰及我佇啲啊？25互講假話的兆頭無功效，互占卜的人癲狂，互智慧的人退後，互伊的智識變做愚戇；26互我的奴僕的話應驗，我的使者的計劃得著成。論到耶路撒冷講：的確有人徛起；論到猶大的城講：的確受起造，伊拋荒的所在我欲互伊興起。27深淵講；你著乾去！我亦欲互你的江河焦啦去(ta-la-khì)。28論古列講：伊是我所用的牧者，欲成我所歡喜者，論耶路撒冷伊就講：伊欲受起造，殿堂的地基亦欲建立。
