1列國啊，恁著近前來聽！眾百姓啊，恁著俯耳孔來聽！地及伊所充滿的，世界及見若對伊來出的攏著聽！2因為耶和華受氣到列國，大受氣的全軍，擬(gí)定攏滅伊，將交互人刣。3受刣者的確擲(ka̍k)，身屍的臭味淐起來；諸個山受的血溶化。4天的萬象欲消無；天欲親像軸，捲起來。伊的萬象欲衰敗，親像葡萄樹的葉衰敗，閣親像無花果樹的衰敗一樣。5因為我的刀佇天裡已經飲夠額；看啊，此個刀欲到以東以及我所擬定欲滅無的百姓，來審判伊。6耶和華的刀有血滿滿，染著油及羊仔子，及山羊的血，以及公的綿羊腰子的油；因為耶和華佇波斯拉有祭祀，佇以東地有大啲人的事。7野牛欲及落來，牛仔及公的牛亦是按呢。的地因為血來醉；的土粉因為油來肥。8因為耶和華有報讎的日，為著錫安的案件有報應的年。9以東諸個溪欲變做瀝青(le̍k-chhiⁿ)，土粉欲變做硫磺；伊的地成做已經的瀝青。10暝日攏無熄，伊的煙永遠淐起來，代代拋荒，永遠無人經過。11鵜鶘(the-ô)、河豬欲得著做業；貓頭鷹、烏鴉欲踮佇彼中間。伊欲將荒廢的準繩(chún-chîn)，混沌的墜線(tūi-sòaⁿ)，牽佇伊的頂面。12欲叫尊貴的人來治理國；佇遐攏無一個，貴族亦攏無。13的宮殿欲發莿帕；衛所欲發蒺藜(chi̍t-lê)及草茦；欲做山狗的穴，鴕鳥(tô-chiáu)的巢。14野獸及豺狼相抵著；野山羊欲及伊的伴對叫。暝時的妖怪欲佇遐歇，家己尋安息的所在。15箭蛇欲佇遐作巢，生卵，孵卵，出子，閣聚集子佇伊的腹肚下；鷹鳥歸對聚集佇遐。16恁著講究耶和華的冊來讀伊。其中無欠一項，無一隻無匹配；因為我的嘴已經出命令，伊的神已經聚集。17伊亦為拈鬮(liam-khau)，閣親手用準繩(chún-chîn)給in分地；欲永遠得著伊做業，逐世代踮佇遐。
