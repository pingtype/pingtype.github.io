1看啊，因為主──萬軍的耶和華對耶路撒冷及猶大，除去所倚靠的，所依倚的，就是所倚靠的米糧，所倚靠的水；2除去勇士及戰士，審判官及先知，占卜者及長老，3五十夫長(hu-tióng)及尊貴的人，謀士及巧的師傅，以及行法術的。4我欲互囝仔(gîn-na)做的領袖，互嬰仔管轄。5百姓欲大家相壓制；逐人受厝邊的壓制。少年人欲侮慢老人；卑賤的人欲侮慢尊貴的人。6人欲佇伊的老父的家搝(khiú)伊的兄弟，講：你有衣服，著做阮的官長。此個倒壞的景況通歸你的手料理！7彼時，伊欲大聲講：我無欲做醫治恁的；因為我的家無米糧，也無衣服，恁呣通設立我做百姓的官長。8耶路撒冷衰敗，猶大倒壞；因為的嘴舌以及行做及耶和華反對，惹著伊榮光的目睭。9的面色干證家己的無正直；講起家己的罪惡，並無隱瞞，親像所多瑪一樣。有災禍啊！因為家己取災害。10論義人恁著講：伊有福氣，因為欲食家己行做所結的果子。11歹人有災禍啊！伊欲抵著災難！因為欲照伊所行的受報應。12論到我的百姓，囝仔壓制，婦仁人管轄。我的百姓啊，引導你的互你行差錯，閣毀壞你所行的道路。13耶和華起來爭辯，徛啲審判許個百姓。14耶和華欲審問伊百姓中的長老及的領袖，講：食了葡萄園的果子的就是恁；對喪鄉人所搶的攏佇恁的家。15恁啥事壓制我的百姓，掃喪鄉人的面皮？這是主──萬軍的耶和華講的。16耶和華閣講：因為錫安許個查某子驕傲，行路頷頸伸長長，看人使目尾，跕腳行，腳環鏗鏘哮(khin-khían-háu)，17所以，主欲互錫安許個查某子臭頭堅疕(kian-phi)；耶和華閣互赤身露體。18到彼日，主欲除去媠的腳環、頭毛網、月簪(chiam)、19耳環、手鐲、罩面的帕(phè)、20花帽、腳鍊、花帶、香盒、符袋、21手指、鼻環、22禮服，外套、披肩、荷包、23手鏡，幼苧衫、包頭的巾、遮身軀的帕。24欲有臭氣來替芳味，索仔來替腰帶，頭殼光裸裸來替媠的頭毛，麻布縖腰來替媠的衣服，用火的灸傷來替伊媠的面貌。25你的查甫丁欲倒佇刀下；你的勇士欲死佇戰陣。26伊的城門欲悲傷、哀叫；伊欲冷靜坐佇土腳。
