1當彼日，耶穌對厝內出去，坐佇海邊。2有多多陣的人聚集就近伊，致到伊上船來坐，歸陣的人攏徛佇岸(höan)裡。3就用多多項設譬喻給講：「你看，有撒種的出去撒種；4撒的時，有的磕落(ka-lauh)佇路邊，飛鳥到一盡食伊；5有的磕落佇石垎(keh)的地，土淺的位，因為土無深，就發真緊，6若是日出曝(phak)伊，因為無根就枯焦；7亦有的磕落佇茦仔內，茦仔發起，遮蔽(jia-pè)伊；8有的磕落佇好的土地，結實，有的百倍，有的六十倍，有的三十倍。9有耳孔的，著聽！」10學生就近伊講：「你用譬喻給是怎樣？」11伊應講：「天國的奧妙互恁知，亦無互。12因為見若有的，欲互伊，就伊有剩；無的，連伊所有的，亦欲搶伊。13所以我用譬喻給因為看亦看無見，聽亦聽無現，亦無曉悟。14以賽亞所讖語(chhàm-gú)的，是應驗佇，講：恁聽是欲聽，若是決斷無曉悟；恁看是欲看，若是決斷看無見；15因為此個百姓心鈍，耳孔重，的目睭放瞌(khoeh)，驚了用目睭看見，用耳孔聽見，用心曉悟，來越輪轉(oat-lìn-tñg)，我就醫好。16「若是恁的目睭有福氣，因為看見；恁的耳孔有福氣，因為聽見。17因為我實在給恁講，前有多多先知及義人愛看恁所看見的，亦無看見，愛聽恁所聽見的，亦無聽見。」18「今此個撒種子者的譬喻恁著聽。19見若聽天國的道理也無曉悟的，彼個歹者就到，將所撒佇伊的心的搶去；這是撒佇路邊的。20撒佇石垎(keh)的地的，這是人聽道理，連鞭歡喜承受伊，21總是內面無根，不過是暫時若定，到為著道理抵著有患難、窘逐(khún-tiok)，連鞭著觸(tak)。22撒佇莿仔內的，這是人聽道理，亦世間的掛慮、錢財的迷惑遮蔽(jia-tiok)彼個道理，就無結實。23撒佇好土地的，這是人聽道理來曉悟，伊實在結實，所結的，有的百倍，有的六十倍，有的三十倍。」24閣設譬喻對講：「天國親像人撒好種子佇伊的園，25人睏的時，伊的仇讎(liû-siû)來，撒稗(phöe)佇麥中就去。26到麥發起來續結穗的時，稗亦出現。27家主的奴僕來給伊講：『頭家啊，你豈呣是撒好種子佇你的園嗎？對叨落有稗？』28伊給講：『這是仇讎(liû-siû)做的。』奴僕給伊講：『你愛阮去薅(khau)伊嗎？』29伊就講：『無，驚了恁薅稗(khau-phöe)，連麥續拔起來。30容允二項平平大欉，聽候收割。到收割的時，我欲給割的講，代先拾許個稗，縖(hâ)歸把通燒伊；獨獨麥著收入我的粟倉(chhek-chhng)。』」31閣設譬喻對講：「天國親像一粒芥菜子，人提去撒佇伊的園。32此個是百項種子的第一細，到伊大欉，是卡大攏總的菜蔬，續成做樹，致到空中的鳥來歇(hioh)佇伊的枝。」33閣用譬喻給講：「天國親像酵(kàn)，婦仁人提去，囥佇三斗麵粉的內面，到攏發酵。」34諸個攏是耶穌用譬喻給眾人講；若呣是用譬喻，就無所給講。35來應驗早託先知所講的，講：我欲開嘴設譬喻，闡明(chhián-bêng)創造世間以來所隱密的。36彼時，耶穌互眾人四散，才入厝。伊的學生就近伊，講：「園的稗仔(phöe-á)的譬喻給阮解明。」37伊應講：「撒好種子的是人子；38園就是世間；好種子的就是天國的子；稗就是歹者的子；39 撒稗的仇讎就是魔鬼；收割的時是世界的路尾；割的就是天使。40所以親像拾稗仔來用火燒，佇世界的路尾亦欲按呢。41人子欲差伊的天使對伊的國內收拾見若互人著觸的及做不法的，42佇火爐；佇遐欲有啼哭咬牙切齒。43彼時，義人欲發出光親像日，佇的父的國。有耳孔的，著聽！44「天國親像寶貝囥佇園裡，人抵著就囥密伊，因為歡喜才去賣一切所有的，來買彼區園。45閣天國親像生理人尋好的珠，46抵著一粒不止值錢的，就去賣一切所有的，來買伊。47閣天國親像網拋佇海裡，聚集逐類的水族，48已經滿，就拖上坪，坐啲，拾好的入器具，呣好的擲(kak)佇外面。49世界的路尾亦欲按呢。諸個天使欲出來，對義人的中間來分別歹人，50佇火爐；佇遐欲有啼哭咬牙切齒。」51「諸個恁攏會曉得？」講：「會。」52伊給講：「所以見若經學士做天國的學生的，是親像家主對伊的庫房提出新舊的物的。」53耶穌已經講諸個譬喻明白，就離開遐。54到伊的本鄉，佇的會堂教示，致到卬愕，講：「此人對叨落得著此個智慧，及諸個權能啊？55此個豈呣是木匠的子嗎？伊的老母豈呣是叫做馬利亞？伊的兄弟雅各、約瑟、西門、猶大嗎？56伊的姊妹豈無攏及咱佇遮嗎？按呢此人對叨落得著諸個一切啊？」57就厭賤(iàm-chian)伊。若是耶穌給講：「先知人佇本鄉本家以外，無呣尊貴。」58耶穌佇遐無行多多權能，因為無信伊。
