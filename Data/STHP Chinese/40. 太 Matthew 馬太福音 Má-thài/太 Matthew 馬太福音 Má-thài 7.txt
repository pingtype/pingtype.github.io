1「莫得批評人，才免抵著批評。2因為恁用甚麼批評來批評，亦欲按呢受批評；恁用甚麼量來量，亦欲按呢量互恁。3閣你怎樣看見兄弟目睭內的草仔幼，亦無想你目睭內的楹仔柴(în-á-chhâ)啊？4欲怎樣給你的兄弟講：『你目睭內的草仔幼互我給你提起來』，亦你目睭內竟然有楹仔柴啊？5假好的人啊！代先提去你目睭內的楹仔柴，才會明明看見，通提去兄弟目睭內的草仔幼。6莫得用聖的物互狗，亦莫得用恁的真珠佇豬的頭前，驚了用腳踏伊，越輪轉(oat-lìn-tñg)來咬恁。」7「求，就互恁；尋，就抵著；拍門，就給恁開。8因為見若求的，得著；尋的，抵著；拍門的，就給伊開。9恁中間有甚麼人，伊的子給伊討餅，豈欲用石頭互伊？10抑是欲揲魚，豈欲用蛇互伊？11恁諸個雖然歹，猶久會曉得用好物互恁的子兒，何況恁佇天裡的父，豈無欲用好物互求伊的人嗎？12所以，恁見若愛人款待恁的，恁亦著按呢款待人，因為這是律法及先知。」13恁著對彼個狹(oeh)門入。因為透到滅無的，彼個門闊，彼個路大條，對遐入的人多；14透到活的，彼個門狹，彼個路細條，尋著的人少。」15「謹慎持防假的先知。就近恁，外面是羊羔，內面是兇惡的豺狼。16恁欲對的果子來識伊。豈對莿帕(chhì-phè)挽葡萄？對蒺蔾(chit-phè)挽無花果嗎？17按呢，見若好樹結好果子，歹樹結歹果子。18好樹結歹果子；歹樹結好果子。19見若樹無結好果子的就剉伊，落火。20所以，恁欲對的果子來識伊。」21「見若稱呼我講：『主啊，主啊』的，無一盡入天國；獨獨行我佇天裡的父的旨意的才會。22當彼日多多人欲給我講：『主啊，主啊，阮豈呣是用你的名傳教，用你的名趕鬼，用你的名行多多權能嗎？』23就彼時我欲明明給講：『我攏呣識恁，做不法的，著離開我去！24「所以，見若聽我諸個話來行的，欲比並智識的人，起伊的厝佇石磐頂；25雨落，大水到，風吹，沖著彼間厝，亦無倒，因為地基佇石磐頂。26見若聽我諸個話無行的，欲比並戇人，起伊的厝佇沙頂；27雨落，大水到，風吹，沖著彼間厝，就倒，閣伊的倒是傷重。」28耶穌講諸個話息，眾人奇怪伊的教示；29因為伊教示人，親像有權能的，無親像的經學士。
