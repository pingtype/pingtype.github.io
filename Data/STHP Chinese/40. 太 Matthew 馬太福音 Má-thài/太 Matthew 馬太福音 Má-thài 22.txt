1耶穌應伊閣用譬喻給講：2「天國比並人君給伊的子備辦婚姻的筵席，3差伊的奴僕，召所請的來赴筵席，若是呣來。4閣差別個奴僕，講：『去給所請的講，我的桌已經備辦便，我的牛及肥的精牲已經刣，百項物攏便，著來赴筵席。』5無要緊做去；一個去伊的田園；一個去伊的生理場；6其餘的掠伊的奴僕，凌辱，刣。7人君受氣，差伊的軍兵剿滅許個兇犯，續燒的城。8就給伊的奴僕講：『婚姻的筵席已經便，若是所請的堪得。9所以恁去大路頭，見若所抵著的，攏請伊來赴筵席。』10許個奴僕出去路裡，聚集凡所抵著的，無論好歹，婚姻的客廳人客就滿。11人君入去看人客，看見佇遐一人無穿禮服，給伊講：12『朋友啊，你無穿婚姻的禮服，怎樣入來遮？』13伊就靜靜。彼時人君給諸個差用講：『縛(pak)伊的腳手，將伊t佇外面黑暗的所在；佇遐欲有啼哭、咬牙、切齒。』14因為受召的多，受揀的少。」15彼時，法利賽人去參詳，看通怎樣就伊的話來罩(tauh)伊，16就差的學生及希律黨就近伊，講：「先生啊，阮知你是真實，閣用真實將上帝的路教示人，你也無掠甚麼人做要緊，因為你無看人的外貌。17納稅互該撒合宜抑無？你拍算怎樣？請給阮講。」18耶穌知的歹，就講：「假好的人啊，啥事試我？19用納稅的銀仔互我看！」就提一個銀仔互伊。20耶穌給講：「此個像及號是是誰？」21給伊講：「該撒。」伊就給講：「按呢，恁著將該撒的物納互該撒；將上帝的物納互上帝。」22聽見就奇怪，離開伊去。23彼日有撒都該人，就是講人無復活的。就近伊問講：24「先生啊，摩西講：『人死，也無子，伊的小弟著娶伊的某，生子來續接伊的兄。』25今阮中間有兄弟七人，大的娶，就死去，無子，留伊的某互小弟。26第二個，第三個，到第七個，也攏是按呢。27到尾，彼個婦仁人也死。28按呢，佇復活的時，七人中婦仁人欲做是誰的某？因為攏有娶伊。」29耶穌應伊講：「恁錯啦；因為恁呣識聖經，及上帝的權能。30因為復活的時，無嫁無娶，是親像天使佇天裡。31論到死人復活，豈未讀著上帝所給恁講的？32講：『我就是亞伯拉罕的上帝，以撒的上帝，雅各的上帝。』伊呣是死人的上帝，是活人的上帝。」33眾人聽見，奇怪伊的教示。34法利賽人聽見伊已經塞密撒都該人的嘴，就相及聚集。35其中一人做教法師(kàu-hoat-su)的，試伊，問講：36「先生啊，律法中甚麼誡最大？」37 伊給伊講：「你著盡心、盡性、盡意疼主──你的上帝。38此個誡是大的，也是頭一個。39第二個也相親像，是講，你著疼厝邊親像家己。40此二條誡是全律法及先知的總根頭。」41法利賽人聚集的時，耶穌問講：42「論基督，恁拍算怎樣？伊是是誰的後裔？」給伊講：「是大衛的。」43伊給講：「按呢，就大衛互聖神感動，怎樣稱伊做主啊，講：44主給我的主講：坐我的大旁，聽候我將你諸個對敵下佇你的腳下。45大衛既然稱伊做主，就基督怎樣做伊的後裔啊？」46無人會應伊一句。對彼日，也無人敢閣問伊。
