1當彼時，耶穌佇安息日對麥園經過。伊的學生枵，就摘麥穗來食。2若是法利賽人看見，就給伊講：「你看，你的學生行安息日所呣應該行的事！」3 耶穌就給講：「大衛及跟隨(tè)的人枵的時所行的，恁無讀著嗎？4就是伊入上帝的厝，食排列的餅，這呣是伊及跟隨的人所通食的，獨獨祭司通若定。5抑是，恁亦呣曾讀律法所記載，當安息日，祭司佇殿裡犯著安息亦是無罪嗎？6獨獨我給恁講，佇遮有比殿卡大的。7總是恁若知，『我愛憐憫，無愛祭祀(sü)。』此句的意義，就無責罪無罪的人。8因為人子是安息日的主。」9耶穌離開遐，入的會堂。抵當有人一手枯焦(ko.-tâ)。10人問伊講：「安息日行醫(hêng-i)通嗎？」意思愛欲告伊。11伊就給講：「恁中間甚麼人有一隻羊，若佇安息日跋落坑，無給伊掠起來嗎？12何況人比羊加(ke)偌貴氣啊！所以，安息日行好事是通。」13就給彼人講：「伸你的手！」伊就伸，隨時好好，親像別支手。14法利賽人出去，相及計謀攻擊耶穌，看通怎樣滅伊。15耶穌知，就退去，離開遐，有多多人隨伊。就攏給醫；16亦警戒，莫得將伊報揚。17是欲應驗託先知以賽亞所講的，講：18你看，我的奴僕，我所揀的、我所疼的、我的心所歡喜的，我欲將我的神付互伊；伊欲用判斷通知外邦。19伊無欲相爭，無欲喧嚷(soan-jióng)；佇街市無人聽見伊的聲。20受傷的蘆竹，伊無欲遏折(at-chih)；欲熄(hoa)的火星，伊無拍熄(sit)；到互公義會得勝。21外邦亦欲靠伊的名來向望。22彼時，有導一個患著鬼、睛暝掛(kòa)啞口者來就近伊，伊就醫好伊，互啞口者講話，續會看見。23眾人攏卬愕，講：「此個總無是大衛的後裔哦？」24若是法利賽人聽見，就講：「此人趕鬼無呣是靠鬼王別西卜。」25耶穌知的意思，就給講：「見若國家己爭拼，會致到拋荒；見若城抑是家家己爭拼，的確徛bõe住(tiâu)；26若撒但趕撒但，是家己爭拼，伊的國豈可徛會住？27設使我靠別西卜趕鬼，就恁的子弟趕鬼倚靠是誰啊？按呢，欲擬斷恁。28獨獨我若靠上帝的神趕鬼，就上帝的國已經到恁啦。29人怎樣會入猛人的厝，劫伊的家伙(ke-hé)？豈呣著代先縛(påk)猛人，然後劫伊的厝嗎？30無同我的，就是對敵我；無及我收拾(khioh)的，就是啲拍散。」31所以我給恁講：「見若罪惡謗瀆攏欲赦免伊，獨獨謗瀆聖神的，無欲赦免伊。32見若講話攻擊人子的，欲赦免伊；獨獨見若講話攻擊聖神的，不論今世來世，無欲赦免伊。」33「恁著掠彼個樹做好，伊的果子亦做好；或是掠彼個樹做歹，伊的果子亦做歹；因為對果子來識樹。34毒蛇的類啊！恁已經是歹，豈會講好話？因為是對心所充滿的，嘴就講出。35好人對所積聚的好，來發出諸個好；歹人對所積聚的歹，來發出諸個歹。36我給恁講，見若人所講的閒仔話，佇審判日，逐句著訴明；37因為對你的話欲稱你做義，亦對你的話欲擬你有罪。」38彼時，有經學士及法利賽幾若人應伊講：「先生啊，阮愛對你看一個神蹟。」39若是伊應講：「惡毒姦淫的世代求神蹟，除先知約拿的神蹟以外，無欲神蹟互。40因為親像約拿三日三暝佇大魚的腹肚內，人子亦欲按呢三日三暝佇地內。41尼尼微人當審判的時，欲及此世代的人相及起來，續擬的罪，因為對約拿所傳來反悔。何況佇遮有比約拿卡大的！42南方的女王當審判的時，欲及此世代的人相及起來，續擬的罪；因為伊對地的極頭來，欲聽所羅門智識的話。何況佇遮有比所羅門卡大的！」43「邪神已經離開人，經過無水的地，求安息，亦無得著。44就講：『我欲倒去所出來的厝。』到地，就看見空空，傾掃，修整，就去，閣帶七個神比家己卡歹的，入去徛起，45彼人路尾的景況比起頭的卡慘。此個歹的世代亦欲親像按呢。」46伊猶對眾人講話的時，抵當伊的老母及伊的兄弟徛佇外面，愛欲及伊講話。47有人給伊講：「你看，你的老母及你的兄弟徛佇外面，愛欲及你講話。」48就應彼個給伊講的講：「甚麼人是我的老母？甚麼人是我的兄弟啊？」49就伸手指伊的學生，講：「你看，我的老母及我的兄弟。50因為見若行我佇天裡的父的旨意的，就是我的兄弟姊妹及老母。」
