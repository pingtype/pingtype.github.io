1當彼時，行洗禮的約翰來，佇猶太的曠野宣傳，講：2「恁著反悔！因為天國近啦！」3此人就是主託先知以賽亞所指的。講：「有叫佇曠野的，伊的聲講：備辦主的路，修直伊的小路！」4此個約翰穿駱駝毛的衫，腰縖皮帶，伊所食是草蜢及山野的蜜。5彼時，耶路撒冷及通猶太，以及約但四方的眾人出來就近伊，6佇約但河對伊受洗禮，認的罪。7約翰看見法利賽及撒都該人多多就近伊的洗禮，就給講：「毒蛇的類啊！是誰仔指示恁閃避將來的受氣啊？8所以恁著結彼號合佇反悔的果子。9莫得家己拍算講：『有亞伯拉罕做阮的父。』因為我給恁講，上帝會對諸個石頭出子孫互亞伯拉罕。10今斧頭已經下佇樹頭，見若樹無結好果子的。就剉(chhò)伊，落火。11我用水給恁行洗禮，欲互恁反悔。若是隨尾我來的，比我卡有權能，伊的鞋我亦堪得提。伊欲用聖神及火給恁洗。12伊的手提簸箕(pòa-ki)，欲將伊彼場一盡簸，收伊的麥入倉，若是麥香(beh-hiün)就用熄(hoa)的火燒伊。」13彼時，耶穌對加利利到約但，就近約翰，欲對伊受洗禮。14若是約翰阻止伊講：「我合該對你受洗禮，你反轉就近我嗎？」15耶穌應伊講：「今請允我，因為咱合宜著按呢來盡攏總的義。」就允伊。16耶穌已經受洗禮，連鞭對水上來。天忽然為著伊開，伊就看見上帝的神親像鴿仔(chín-á)降臨，佇伊的頂面。17 閣對天有聲講：「此個是我疼的子，我所歡喜的。」
