1耶和華對摩西講：2「看啊，猶大支派，戶珥的孫、烏利的子比撒列，我已經指名來召伊。3我用上帝的神充滿伊，互伊有智慧，有聰明，有知識，會做逐樣的工，4會想出奇巧的工，來做金、銀、銅許個物，5也會刻寶石來入伊，也會刻柴，會做逐樣奇巧的工。6我也派但的支派、亞希撒抹的子亞何利亞伯及伊相及做。見若心內有智慧的，我閣賞賜智慧佇的心，互會做我一切所吩咐你的，7就是會幕、法櫃，及彼頂面的施恩所，以及布棚一切器具，8桌及桌頂的的器具，好金的燈台及伊一切的器具以及香壇，9燒祭的壇及伊一切的器具，以及洗盪的盆及伊的座，10精工的衣服，祭司亞倫的聖衫及伊的子的衫互做祭司來服事，11通抹的油以及聖所所用芳料的香；照我一切所命令你的，著做。」12耶和華吩咐摩西講：13「你著吩咐以色列人講：『恁的確著守我許個安息日；因為這是我及恁的中間的證據，到佇恁逐世代，互恁知我──就是耶和華互恁成聖的。14所以恁著守安息日，因為是恁的聖日。見若犯著此日者，著互伊死；凡若佇此日做工者，著對伊的百姓中受剪除。15六日著做工，獨獨第七日是安息的大日，是耶和華的聖日。凡若佇安息日做工者，的確著互伊死。』16所以，以色列人著守安息日代代謹慎此個安息日做永遠的約。17這是我及以色列人中間永遠的證據；因為六日內耶和華創造天地，第七日就歇睏(hioh-khùn)來清閒(chheng-êng))」18耶和華佇西奈山及摩西講話明白，就將二塊約碑互伊，是上帝用指頭仔寫的石碑。
