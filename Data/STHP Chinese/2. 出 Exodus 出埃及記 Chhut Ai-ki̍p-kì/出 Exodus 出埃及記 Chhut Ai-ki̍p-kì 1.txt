1以色列的眾子，逐個帶伊的家眷，及雅各到埃及。的名記佇下底。2流便、西緬、利未、猶大、3以薩迦、西布倫、便雅憫、4但、拿弗他利、迦得、亞設。5對雅各所生者，共有七十人。約瑟已經佇埃及。6約瑟及伊的兄弟，及彼代的人攏死。7以色列人(gâu)生(gâu)傳，加添多多，閣興旺，極其強盛，充滿彼個地。8埃及有新的王興起，呣識約瑟的，9伊對伊的百姓講：「看啊，此個百姓以色列人比咱卡多，卡強。10來啊，咱著用計策來款待，驚了加添真多，後來若抵著交戰的事，及咱的對敵聯合來攻擊咱，閣對此個地上去。」11對按呢設立督工者管轄，用重擔苦楚。就給法老起比東、蘭塞二個城，做府庫。12總是愈苦楚，愈多愈開闊；對按呢就為著以色列人掛慮。13埃及人就督責以色列人做苦工，14 互做工著磨生活艱苦；摶(chhiau)做磚(chng)，及作田裡許個工，佇一切所做的工無呣是真嚴。15有希伯來的拾姐母(chioh-chái-bû)，一個名施弗拉，一個名普阿；埃及王對講：16 「恁給希伯來的婦仁人拾子，看臨盆(lîm-phûn)的時，若是查甫囝仔，著互伊死；若是查某囝仔，通互伊活。17總是拾姐母敬畏上帝，無照埃及王的命令來行，竟然留查甫囝仔的活命。18埃及王就叫拾姐母來，對講：「恁啥事按呢做，留查甫囝仔的活命？19拾姐母對法老講：「希伯來的婦仁人及埃及的婦仁人無同；卡快便(khoài-piān)，拾姐母猶未到，已經生了。」20上帝好款待拾姐母。百姓加添真多，極其強盛。21拾姐母因為敬畏上帝，上帝就互成家。22法老吩咐伊的眾百姓講：「凡所生的查甫子，恁著給伊落河；一切的查某囝仔，恁著留伊的生命。」
