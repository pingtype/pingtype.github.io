1耶和華給摩西講：2「你給以色列人講，著獻禮物互我；見若心所甘願的，恁通給伊收來做禮物互我。3所著收的禮物：就是金、銀、銅、4藍色、紫色、朱紅色的料，幼苧，山羊毛，5染紅的公羊皮，海狗皮，皂莢柴(chō-kiap-chhâ)，6點燈的油，芳芳的品料(phín-liāu)通做膏油(ko-iû)來抹，也做芳香(phang-hiuⁿ)，7紅瑪瑙及別樣的寶石，通鑲(siuⁿ)以弗得及補(pó͘-kòa)。8著給我起聖的所在，互我通踮佇中間。9照我一切所指示你的，就是會幕的款式及內中器具款式，恁著照按呢來造。」10「著用皂莢柴(chō-kiap-chhâ)做一個櫃，長二肘(tiú)半，闊肘半，高肘半。11你著用好金包，內外攏著包，四圍著齒金線。12你著給伊鑄(chù)四個金環(kim-khoân)，安佇伊的四腳；此旁二環，彼旁二環。13著用皂莢柴(chō-kiap-chhâ)做二支槓(kǹg)，用金包伊。14著將槓串佇櫃邊的環內，通用來扛櫃(kng-ūi)。15諸個槓著常常佇櫃的環內，呣通抽出來。16著用我所欲賞賜你的律法下佇櫃內。17著用好金做施恩所，長二肘半，闊肘半。18著用金做二個兵(ki-lō͘-peng)用拍的法做伊，佇施恩所的雙頭。19此頭做一個兵，彼頭做一個兵，雙頭的兵，及施恩所著歸塊做相連。20二個兵著高高展(thí)開翅，用的翅遮施恩所。的面著相對，兵的面著俯(àⁿ)施恩所。21著將施恩所安佇櫃頂，閣將我所欲賞賜你的律法下佇櫃內。22我欲佇遐及你聚會，閣欲對施恩所頂就是對法櫃頂二個兵的中間，及你講我所欲吩咐你傳互以色列人一切的事。」23「你著用皂莢柴(chō-kiap-chhâ)做一塊桌，長二肘，闊一肘，高肘半。24 著用好金包，四圍齒(khí)金線。25桌的四圍，各做一巴掌闊(chi̍t-pa-chiúⁿ-khoah)的橫樑(hoâiⁿ-niû)，橫樑頂四圍齒金線。26你著做四個金環，安佇伊的四腳的四角。27安環的所在著倚近橫樑，通串槓(chhng-kǹg)來扛桌。28著用皂莢柴做二支槓，用金包伊，通用來扛桌。29著做盤、碗、杯、瓶通來灌奠；攏著用好金做。30桌頂常常下排列的餅，佇我的面前。」31「你著用好金做一個燈台。燈台的座及中柱，伊的杯，伊的木(ba̍k)，伊的花，攏用拍的法做歸座(kui-chō)。32佇伊的邊仔著分出六枝；燈台的此旁著有三枝，燈台的彼旁著有三枝。33此旁每枝有三個杯，款式親像杏花(hēng-hoe)，有木、(ba̍k)有花；彼旁每枝也有三個杯，款式親像杏花，有木，有花。對燈台分出的六枝攏是按呢。34燈台柱有四個杯，款式親像杏花，有伊的木，及伊的花。35二枝的下面有一木及伊相連。閣二枝的下面有一木及伊相連。閣二枝的下面有一木及伊相連。燈台所出的六枝攏是按呢。36許個木及許個枝攏及伊連做一個，攏用好金照拍的法做。37著給伊做七個燈盞(teng-chóaⁿ)。著點許個燈，互伊照光佇對面。38燈台的剪(chián)及伊的盤攏著用好金做伊。39做燈台及這一切的器具用好金一他連得(chi̍t-tha-liân-tek)。40你著謹慎做諸個物件，攏著照佇山頂指示你的款式。」
