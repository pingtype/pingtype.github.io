1「你分別做聖，做祭司服事我，著按呢行：取一隻公的牛仔，二隻無瑕疵公的綿羊，2閣無酵餅及攪油的無酵餅，及抹油無酵的薄餅；攏著用好的麵粉做的。3諸個餅著下佇一腳筐，貯佇筐裡帶來，閣牽彼隻公的牛及二隻公的綿羊來。4著互亞倫及伊許個子到會幕的門口，用水洗。5著提許個衣服來，將內衫及以弗得內面的外袍，及以弗得，連補(koà)給亞倫穿，也用奇巧的工所織以弗得的帶給伊縖。6用帽戴佇伊的頭殼，將聖的冕旒褡佇帽的頂面，7著用抹的油倒佇伊的頭殼來抹伊。8著互伊的子來，給穿內衫。9閣用帶縖亞倫及伊許個子，給包頭殼的巾，照永遠的例得著祭司的職。閣著給亞倫及伊許個子行設立的禮。10「你著牽彼隻公的牛到會幕前，亞倫及伊許個子著按手佇牛的頭殼頂。11你著佇耶和華的面前，佇會幕的門口，刣彼隻牛。12取伊的血淡薄，用指頭仔抹佇壇的四角，將血攏傾佇壇腳裡。13著將一切五臟的油及肝頂(koaⁿ-téng)的網紗，及二粒腰子以及腰子的油，攏燒佇壇頂。14獨獨牛的肉，及伊的皮，伊的糞(pùn)攏著用火燒佇營外。是做贖罪祭。15「你著牽一隻公的綿羊來，亞倫及伊許個子著按手佇彼隻羊的頭殼頂。16著刣彼隻羊，將伊的血灑佇壇的四圍。17著將羊切一塊一塊，洗五臟及腿，橐佇(loktī)切歸塊的肉及頭的頂面。18著將歸隻羊燒佇壇頂，是獻互耶和華的燒祭，是芳芳的用火燒互耶和華的祭。」19「你著將第二隻公的綿羊牽來，亞倫及伊許個子著按手佇羊的頭殼頂。20你著刣彼隻羊，取伊的血淡薄抹佇亞倫正旁的耳仔垂(hī-á-sûi)，及伊諸個子正旁的耳仔垂，閣抹佇正手的大哺拇(tōa-pō͘-bú)及正腳的大哺拇(tōa-pō͘-bú)；閣將血灑佇壇的四圍。21你著取壇頂的血淡薄及抹的油灑佇亞倫及伊的衫，閣灑佇伊的子及伊的子的衫，伊及伊的衫，伊的子及伊的子的衫攏分別做聖。22「閣著取彼隻羊的油及伊的肥的尾，及蓋五臟的油及肝頂的網紗，二粒腰子以及腰子的油及正旁的腿，這是成設立的禮的羊。23閣對彼奇下(hit-khia)佇耶和華的面前貯(tóe)無酵餅的筐仔內(kheng-á-lāi)提一塊餅，一塊攪油(kiáu-iû)的餅，一塊薄餅，24攏下佇亞倫的手及伊的子的手，搖佇耶和華的面前，做搖祭(iô-chè)。25你著對的手接(chih)來，燒佇壇頂燒祭的頂面做芳芳佇耶和華的面前，是用火燒互耶和華的祭。26「亞倫受設立的禮所獻公的羊你著取伊的胸，搖佇耶和華的面前，做搖祭，這是你的份額。27行設立的禮所獻公的羊，彼個搖祭的胸及舉祭的腿，就是所搖的、所舉起的，你著分別伊做聖，就是屬佇亞倫及伊許個子的，28這著做亞倫及伊的子孫對以色列人所得著永遠的份額，因為是舉祭。著對以色列人平安祭的中間做舉祭(kú-chè)，就是獻互耶和華的舉祭(kú-chè)。29「亞倫的聖衫著留互伊後代的子孫，通穿伊來受抹油，也穿伊來受設立。30伊的子彼個續接(sòa-chiap)伊當祭司的，逐擺入會幕佇聖所服事的時，著穿七日久。31「行設立的禮所獻公的羊的肉，你著佇聖的所在煮伊。32亞倫及伊的子著佇會幕的門口食此隻羊的肉及筐仔內(kheng-á-lāi)的餅。33著食所用來贖罪的物，互擔當職，也分別做聖；獨獨外人呣通食，因為這是聖物。34彼個行設立的禮所獻的肉抑是餅，若有留到隔早起的，你著將所留的用火燒伊，呣通食伊，因為是聖的物。35「你著照我一切所吩咐的行佇亞倫及伊的子，行設立的禮著七日久。36逐日著獻公的牛一隻做贖罪祭。你為壇贖罪的時，就互伊清氣；也著給伊抹油，分別伊做聖。37你著為壇贖罪七日久，互伊成聖，壇就成做至聖。見若摸著伊的攏分別做聖。」38「你所著獻佇壇裡的是諸個就是未滿年的羊仔二隻，逐日著獻；39早起時著獻一隻，黃昏的時著獻彼隻。40你著用幼(iù)的麵粉一伊法(i-hoat)十份的一(chi̍t)，用夾好(khoeh-hó)的油一欣(chi̍t-him)四份的一調和(chi̍ttiau-hô)的，及一隻羊仔相同獻，閣用酒一欣四份的一做灌奠(koàn-tiān)。41猶彼隻的羊仔著佇黃昏的時來獻，著照早起時的素祭及灌奠的禮料理伊，做芳芳用火燒來獻互耶和華的祭。42這欲佇耶和華的面前、佇會幕的門口，做恁逐世代常常獻的燒祭。我欲佇遐及恁相會(siong-hōe)，及你講話。43我欲佇遐及以色列人相會，會幕就欲因為我的榮光成做聖。44我欲互會幕及壇做聖，也欲互亞倫及伊許個子做聖，做祭司(chè-si)來服事我。45我欲佇以色列人的中間，做的上帝。46欲知我是耶和華──的上帝，是導出埃及地，通互我踮佇中間。我是耶和華──的上帝。
