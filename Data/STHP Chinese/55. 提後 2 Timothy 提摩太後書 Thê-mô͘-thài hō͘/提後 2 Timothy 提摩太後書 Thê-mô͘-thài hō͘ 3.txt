1若是你著知，佇諸個路尾的日有危險的時欲到。2因為人欲顧家己、貪財、誇口、驕傲、謗瀆、悖逆父母、忘恩、無聖潔、3不情、背約、誹謗、無家己約束、殘忍、怨恨好、4奸詭、執癖(chip-phiah)，肨(phòng)風，愛快樂卡過頭佇疼上帝，5有敬虔的外貌，若是已經棄拺敬虔的權能；親像此號人你著離開。6因為中間有人暗靜入人的家、迷惑戇戇的婦女。就是互重的罪所壓，互多多情慾所引誘的，7諸個婦女常常啲學習，也到尾會明白真理。8早雅尼、佯庇(lông-pì)對敵摩西，此號人也親像按呢對敵真理。的心志已經敗壞，論到道理是不重用的。9若是會閣進步；因為的愚戇欲露現佇眾人的面前，親像彼二人一樣。10獨獨你有順趁我的教示、品行、志向、信靠、寬容、仁愛、吞愞，及諸個窘逐以及苦難，11也知我佇安提阿、以哥念、路司得所抵著甚麼事，及受甚麼窘逐，總是主攏救我脫離。12閣見若愛得佇基督耶穌敬虔來過日的欲受窘逐。13獨獨歹人及拍騙人的，欲愈久愈歹，迷惑人，家己也受迷惑。14若是你著長長住佇所學習，所深信許個事，因為知是對甚麼人學的，15也知你對細漢已經識許個聖冊，就是會互你有智慧，對信基督耶穌來得著救的。16見若互上帝默示的經，也有利益佇教示、佇督責、互人歸正、引導人學義理，17互服事上帝的人練達，便便來行攏總的好事。
