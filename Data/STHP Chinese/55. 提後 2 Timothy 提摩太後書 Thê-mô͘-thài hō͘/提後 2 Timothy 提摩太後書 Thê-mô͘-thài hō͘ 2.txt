1所以我的子啊，你佇基督耶穌的恩著勇健。2你佇多多干證的人的面前所對我聽見諸個事，著交託忠信的人，將來堪得教示別人的。3你著親像基督耶穌精練的兵，及我受苦。4見若出軍的兵，無互世事纏絆(tîⁿ-poàⁿ)，通互招募伊的歡喜。5鬥力(tàu-la̍t)的若無照法度來鬥力，就得著冕旒。6出力著磨的作穡(choh-sit)人，卡代先得著土產是合宜。7我所講的你著想伊，因為主欲互你佇逐項代誌聰明。8你著記得對大衛的後裔所出的耶穌基督，伊對死人中復活，抵抵照我的福音。9我為著此個受苦，甚至受縳，親像行歹的人一樣。總是上帝的道理無受縳。10所以我因為受揀的人來吞愞一切的事，互也有份佇基督耶穌的拯救及永世代的榮光。11有一句通信的話就是講：咱若及伊同死，也欲及伊同活；12咱若吞愞，也欲及伊相及做王；咱若呣認伊，伊也欲呣認咱；13咱若失信，伊猶原是信實，因為伊會背家己。14你著將諸個代誌互人記得，也佇主的面前吩咐：呣通因為言語來相諍；這是無利益，閣會敗壞聽的人。15你著致意互上帝看你做可取的，做免見誚的做工人，照正意來開拆真理的道。著閃避粗俗的虛詞(hu-sû)。16因為欲愈致到不虔。17的話欲生湠(siⁿ-thoàⁿ)，親像瘡毒(shhng-to̍k)；其中有許米乃及腓理徒，18論到真理已經差謬，講復活的事已經過身，就敗壞幾若人的信。19總是上帝堅固的地基徛在；有蓋印講：「主識伊家己的人」；閣講：「凡若稱呼主的名的著離開不義。」20今佇大厝內，伊的器具呣若有金的銀的，也有柴的土的；有的做貴器的路用，有的做下賤的路用。21所以人若清氣家己，脫離諸個，就欲做貴器的器具，成聖，合佇主人的路用，便便通做逐項好的事。22著閃避少年人的私慾，來及許個出佇清氣心求叫主的人相及追趇(jip)義、信、仁愛、和平。23若是愚戇無學問的辯論，你著離開，因為知對諸個會生出冤家。24獨獨主的奴僕呣通冤家，著溫柔來款待眾人，(gâu)教示，忍受侮慢，25用溫柔警戒許個逆理的人；豈採上帝互反悔，通來識真理，26也家己醒悟，來脫離魔鬼的活罩，因為互主的奴僕活活掠著，來成上帝的旨意。
