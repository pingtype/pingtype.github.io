1所羅門詩歌中的雅歌。2願伊用伊的嘴來唚我；因為你的愛情比酒卡好。3你的膏油芳閣好；你的名親像倒出來的膏油，所以眾查某囝仔攏疼你。4願你牽我，阮就走來隨你。王導我入伊的房內，阮欲因為你來歡喜快樂。阮欲紀念你的愛情，贏過好酒。疼你是應該的。5耶路撒冷的眾查某囝仔啊，我是黑，猶久生做好，親像基達的布棚，親像所羅門的帳簾。6呣通看我厘仔黑色是因為日曝我。我的老母諸個子曾受氣我，互我顧守葡萄園；總是我家己的葡萄園我無顧守。7我心所疼者啊，求你給我講，你佇甚麼所在飼羊？日中晝(tàu)互歇佇甚麼所在？佇你同伴的羊群的邊仔，我啥事親像罩(tà)面的人啊？8女界中第一媠者啊，你若呣知，做你出去隨群羊的腳跡去，飼你的山羊仔佇牧者的布棚邊。9我所疼者，我比並(pí-phëng)你親像法老的車的馬。10你鬢邊(pìn-pin)的毛辮(mng-pïn)真媠；你的頷頸掛真珠的鍊仔真好看。11阮欲給你做金鍊仔，鑲(siun)銀紐仔(liú-á)。12王坐伊的桌的時，我哪噠的香油(hiun-iû)淐(chhèng)出伊的芳味。13我所戀愛者是做我一包的沒(but)藥，帶佇我的胸前。14我所戀愛者是做我一葩(pha)的指甲花，佇隱基底的葡萄園內。15我所疼者，看啊，你真媠！看啊，你真媠！你的目睭親像鴿(kap)。16我所戀愛者啊，看啊，你真媠，實在通歡喜！咱的眠床攏是青綠的色。17咱的厝的楹仔(în-á)是柏香柴，伊的角仔是松柏柴。
