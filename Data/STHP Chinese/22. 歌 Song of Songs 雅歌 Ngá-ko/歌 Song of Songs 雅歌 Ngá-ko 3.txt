1我暝時撐(the)佇我的眠床，尋我的心所疼者；我尋伊，也尋著。2今我欲起來四界行佇城內，佇街路，佇寬闊的所在，我欲尋我的心所疼者。我尋伊，也尋著。3城內巡查的人抵著我；我問講：恁有看見我心所疼者抑無？4我離開無偌遠就抵著我的心所疼者。我擒(khîn)伊，呣互伊去，聽候我導伊入我老母的家，就是生我者的房內。5耶路撒冷的眾查某囝仔啊，我指(kí)羚羊以及田野的鹿母切切吩咐你：莫得拍醒伊、莫得攪擾我所疼者，聽候伊家己情願。6彼個對曠野裡來、形狀親像火熏的柱、用沒藥及乳香以及生理人逐樣的芳粉來互伊芳的是是誰啊？7看啊，是所羅門的轎(kiö)；四圍有六十個勇士，攏是對以色列勇士中揀者；8會曉用劍，(gâu)交戰，人人佩刀佇腰裡，持防(tî-hông)暝時的危險。9所羅門王用黎巴嫩的柴為家己做一頂金輦(lián)。10伊的柱是用銀做的，伊的底是用金做的；伊的墊(tiäm)是紫色的，其中是用耶路撒冷的眾查某囝仔的愛情舖的。11錫安的眾查某囝仔啊，恁著出去看所羅門王！伊戴冕旒，就是佇伊合婚的日、伊的心歡喜的日，伊的老母給伊戴的。
