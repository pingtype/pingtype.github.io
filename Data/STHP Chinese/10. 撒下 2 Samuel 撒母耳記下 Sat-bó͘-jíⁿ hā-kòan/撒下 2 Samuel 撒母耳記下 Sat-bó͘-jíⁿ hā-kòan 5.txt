1當時以色列眾支派到希伯崙見大衛，講：「看啊，阮是你的骨肉。2前掃羅做阮的王的時，導以色列出入的是你；耶和華也曾給你講：『你欲照顧我的百姓以色列，也欲做以色列的君王。』3對按呢以色列的長老攏來希伯崙見王，大衛王佇希伯崙耶和華的面前及立約，就用油抹大衛做以色列的王。4大衛坐位的時三十歲，伊坐位四十年；5佇希伯崙做猶大王七年閣六月日，佇耶路撒冷做通以色列及猶大的王三十三年。6王及隨伊的人來到耶路撒冷，欲攻擊徛起彼所在的耶布斯人。對大衛講：「你若無除諸個睛暝的、跛腳的，就入此所在」；拍算大衛決斷入遮。7總是大衛攻擊錫安的衛所，這就是大衛的城。8當彼日，大衛講：「是誰拍耶布斯人，著對水溝上去拍大衛的心所怨恨跛腳的、睛暝的。」對按呢有俗語講：「有睛暝、跛腳的，人會入厝。」9大衛踮佇衛所，稱彼所在做大衛的城。大衛對米羅四圍起造，也向內面。10大衛愈久愈強盛，因為耶和華──萬軍的上帝及伊佇啲。11推羅王希蘭差使者帶柏香柴(pek-hiuⁿ-chhâ)及木匠(ba̍k-chhiūⁿ)、石匠(chio̍h-chhiūⁿ)到大衛遐，給大衛起厝。12大衛知耶和華定著設立伊做以色列王，閣為著伊的百姓以色列來興起伊的國。13大衛對希伯崙來了後，對耶路撒冷閣立后妃(hō͘-hui)，大衛閣生子、查某子。14佇耶路撒冷所生的子就是沙某亞、朔罷、拿單、所羅門、15益轄、以利書亞、尼斐、雅非亞、16以利沙瑪、以利雅大、以利法列。17非利士人聽見人用油抹大衛做以色列王，非利士的眾人就上來數想大衛；大衛聽見，就落去到營寨。18非利士人已經來，佈置佇利乏音的山谷。19大衛問耶和華講：「我通上去攻非利士人嗎？你欲將in交佇我的手嗎？」耶和華給大衛講：「你通上去，因為我的確欲將非利士人交佇你的手。」20大衛來到巴力毗拉心，大衛佇遐拍，講：「耶和華佇我的面前沖散我的對敵，親像水的沖散一樣。」所以名彼所在做巴力毗拉心。21棄拺的偶像佇遐，大衛及隨伊的人拾(khioh)伊去。22非利士人閣上來，佈置佇利乏音(Lī-hoa̍t-im)的山谷。23大衛問耶和華；耶和華講：「呣通直直上去，著彎到的後面，對桑材樹(sng-châi-chhiū)對面拍。24你聽見佇桑材樹尾有腳步聲，就著趕緊進行，因為彼時耶和華已經對恁的頭前出去攻擊非利士人的軍隊。」25大衛就照耶和華所吩咐的去行，攻擊非利士人，對迦巴到基色。
