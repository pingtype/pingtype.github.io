1當王踮佇厝內，耶和華也已經互伊脫離四圍的對敵，得著安靜的時。2王給先知拿單講：「看啊，我踮佇柏香柴的厝內，總是上帝的櫃踮佇帳簾(tiùⁿ-lî)內。」3拿單對王講：「見若你的心所想的通去做，因為耶和華及你佇啲。」4彼暝，耶和華的話臨到拿單講：5「你去給我的奴僕大衛講，耶和華按呢講：『你欲起厝互我徛起嗎？6對我導以色列人出埃及的日到今仔日，我未曾踮佇厝裡，常常行佇布棚及會幕。7見我及以色列人所行到的所在，豈曾對以色列一支派的士師，就是我命令照顧我的百姓以色列的講：恁啥事無給我起柏香柴的厝啊？』8「今，你著給我的奴僕大衛，講萬軍的耶和華按呢講：『我對羊(tiâu)中，你啲趁羊群，揀你，做我的百姓以色列的君王。9你無論去叨落，我常常及你佇啲，佇你的面前剪除你一切的對敵。我的確互你得著大名，親像世上許個偉人的大名一樣。10我欲為著我的百姓以色列定著一個所在，栽培，互踮佇家己的所在，無閣遷徙；兇惡的類無親像早前攪擾in，11也無親像對我命令士師管理我的百姓以色列的日。我欲互你脫離一切的對敵，得著安靜，閣耶和華給你講，耶和華欲給你建立家。12到你的日子已經滿、你及你的列祖相及睏的時，我欲設立你所出的後裔來續接你；我也欲堅固伊的國。13伊欲為我的名起殿；我欲堅固伊的國位，直到永遠。14我欲做伊的父，伊欲做我的子；伊若犯罪，我欲用人的柺，世間人的鞭責督伊。15總是我的慈愛無欲離開伊，親像我互伊離開掃羅，就是我所棄拺佇你的面前的。16你的家及你的國欲永遠建立佇你的面前。你的國位也欲堅固，到永遠。』」17拿單就照這一切的話，照這一切的啟示，按呢給大衛講。18大衛王就入去，坐佇耶和華的面前，講：「主耶和華啊，我是是誰？我的家算做甚麼？你竟然導我到此個地位啊？19主耶和華啊，這你猶看做小可，你閣論到你的奴僕的家到佇久長。主耶和華啊，這是人間的例？20大衛猶有甚麼話通對你講啊？主耶和華啊，你知你的奴僕。21為著你的話，閣照你的心，你行這一切的大事，互你的奴僕知。22耶和華上帝啊，你是至大，照阮的耳孔所聽見的，無一個會比得你；你以外無有上帝。23地上有甚麼國親像你的百姓以色列啊？就是上帝去救贖伊歸佇家己做百姓，互伊有名聲閣佇你的百姓的面前，就是你對埃及及列邦，以及許個上帝所救贖出來的，為著恁行大的代誌，為著你的地做通驚的事啊！24你曾為家己建立你的百姓以色列，永遠做你的百姓；耶和華啊，你也做的上帝。25「耶和華上帝啊，今你所論到你的奴僕及你的奴僕的家，願你永遠堅固伊，照你所講的來行。26願人永永尊你的名做大，講：『萬軍的耶和華是管理以色列的上帝。』閣你的奴僕大衛的家欲佇你的面前堅固。27萬軍的耶和華──以色列的上帝啊，因為你啟示你的奴僕講：『我欲給你建立家』，所以你的奴僕好膽用此個祈禱來對你祈禱。28「今主耶和華啊，你是上帝啊，你的話是真實；你也用此個福氣應允你的奴僕。29今求你賜福你的奴僕的家，互伊永遠佇你的面前。主耶和華啊，因為你有講伊，願你的奴僕的家對你的賜福來得著福氣到永遠！」
